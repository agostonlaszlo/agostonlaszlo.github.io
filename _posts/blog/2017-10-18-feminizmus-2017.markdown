---
layout: post
title: Oké, lányok, elég volt!
date: 2017-10-15 8:00:18.000000000 +00:00
author: agoston_laszlo
excerpt: Kaptam már pofont, öntött már le nő nyilvános helyen úgy, hogy nem érdemeltem meg, de számára jó heccnek tűnt. mégis hazugnak, elnyomónak, nácinak, szexuális ragadózónak neveznek - mert férfi vagyok. Mert egyenlőség-pártiként és nem nőpártiként beszélek.
categories: blog
tags: [demokrácia, megbékélés]
image: http://agostonlaszlo.hu/images/plakatos.jpg
lang: hu
---
12 éves vagyok. Bele vagyok zúgva egy lányba. Tudja ezt, ezért nyeregben érzi magát és rengeteget csúfol. Időnként fizikailag is belém rúg, amikor elmegyek mellette a folyosón. Nem állhatok ki magamért, mert lány és a lányokat nem bántjuk, ugye...

18 éves vagyok. Az első szakításom után a lány bosszúból azt hazudja, hogy gyereket vár tőlem. A barátaimnak is elmondja, hogy most 9 hónapig nem látjuk őt újra és időnként becsempész valami a témára utalót, például egy gólyát ábrázoló képet a lakásunk ajtajára kötve. Hazudott.

24 éves vagyok. Egy barátomnak a lány szakítás előtt azt mondja, hogy terhes lett tőle. A srác tisztességből elveszi feleségül. A lány hazudott, de már nem védekeznek - hiszen minek is - és a lány tényleg terhes lesz. Kirúgja a srácot, aki fizeti a gyerektartást.

Az évek alatt nem egy barátomról derül még ki hasonló, hogy a lány tabletta helyett mondjuk vitamint szedett, állapotos lett és ezzel akarta magához kötni a srácot. Csak a személyes ismeretségemben legalább négy ilyet ismerek.

Kaptam már pofont, öntött már le nő nyilvános helyen úgy, hogy nem érdemeltem meg, de számára jó heccnek tűnt.

28 éves vagyok, amikor egy pincehelyiségben ülve két lány arról magyaráz, hogy én az elnyomó társadalom tagja vagyok, aki tönkreteszem a hozzájuk hasonlókat és meg kell értenem, hogy én bűnös vagyok. Mert herém van. Ekkor értem meg, hogy a nőpárti és nem egyenlőségpárti feminizmus a rasszizmus egy új fajtáját hozta létre, amikor születésétől fogva tartanak valakit valamilyennek, azért, mert más neműnek született. Férfinak.

30 éves vagyok, amikor elindítom a blogomat és kifejezetten a célok közé tűzöm ki a két nem egyenlőségének kérdéséről való párbeszéd elősegítését. Számos cikk és videófordítás mellett még egy videót is közzéteszek, amelyen a saját arcommal, a saját szavaimmal kérek bocsánatot minden megerőszakolt nőtől - úgy, hogy én sohasem követtem el erőszakot. 

Minden írásom nyomán fröcsög rám a nőktől a gyűlölet. Hazugnak, elnyomónak, nácinak, szexuális ragadózónak neveznek - mert férfi vagyok. Mert egyenlőség-pártiként és nem nőpártiként beszélek. És ezt a nők egy része, úgy tűnik nem tudja tolerálni. Máig hordozom a stigmát, hogy áldozathibáztató vagyok, mert egyszer azt volt pofám leírni, hogy az éjszaka csatatér és vigyázzatok magatokra. A nők ezen véresen kiborultak. A férfiak értenék. Mutatok egy videót - szerinted itt ki a hibás? 

Nem mondom meg, döntsd el magad. De azt előre mondom lányok: más szemében meglátni a szálkát baromi egyszerű, de ha valaha egészséges társadalmat, egészséges párkapcsolatokat akarunk, a magunkéban is meg kell látni azt. És nem arra önteni az összes benned lévő keserűséget, aki éppen a javadat akarja. És nem általánosítani minden <s>muszlimra, menekütre, zsidóra, cigányra,</s> férfira, ezer éves elnyomásra és privilégiumokra hivatkozva. 

Békét egy fél nem tud kötni. És nem csak nekünk van szükségünk önvizsgálatra.
