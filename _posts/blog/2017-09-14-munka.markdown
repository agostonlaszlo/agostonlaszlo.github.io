---
layout: post
title: A tudás hatalom, sohasem szégyen!
date: 2017-09-14 09:00:18.000000000 +00:00
author: agoston_laszlo
excerpt: Remélem, ez a cikk milliomossá tesz majd pár embert... mindannyiónk érdeke lenne! Mert alig maradt Magyarországon képzett, valamire jó munkaerő, mégis nagy a munkanélküliség. Írtam pár javaslatot a megoldásra!
categories: blog
tags: [demokrácia, megbékélés]
image: http://agostonlaszlo.hu/images/fiatalokeuropaban.jpg
lang: hu
---
Magyarország középtávon csődbe fog menni, ha nem teszünk semmit, akkora a munkaerőhiány. <br />
Magyarország középtávon csődbe fog menni, ha nem teszünk semmit, akkora a munkanélküliség.

Szerinted melyik mondat igaz? A helyes válasz: mindkettő. [Látszólag ellentmond egymásnak a kettő, pedig ez korántsem így van.](http://index.hu/gazdasag/allas/2015/11/02/munkaero_mobilitas/). 

![](http://agostonlaszlo.hu/images/munkanelkuliseg.jpg)

Mivel már így is nekem estek páran, hogy hazudok, most egy hosszabb sor forrás következik, aztán elmondom, mi miért van és mit lehetne tenni ellene.

**Óriási a munkanélküliség**

Tudom, a kormány azt hazudja, hogy szinte nincs is munkanélküliség ( [Orbán: "Aki akar, lényegében tud dolgozni](http://24.hu/fn/gazdasag/2017/01/13/orban-viktor-aki-akar-lenyegeben-tud-dolgozni/) ), de pár apróságot elfelejtenek:

1, ahhoz, hogy valaki statisztikailag munkanélkülinek számítson **regisztráltatnia kell magát** <br />
2, **a közmunkaprogram** nem valódi munka, nem gyorsítja a gazdaságot, csak **álcázott és feltételhez kötött segély**, amivel remekül lehet a statisztikát kozmetikázni.<br />
3, rengeteg magyar állampolgár dolgozik ingázva vagy -**átjelentkezés nélkül külföldön** (ezek is javítják az itthoni számokat).

[A Gazdasági Kutatóintézet Igazgatója is minimum másfélszeresére teszi a valódi munkanélküliek számát a statisztikákhoz képest](http://www.origo.hu/gazdasag/20160330-a-9-szazalekot-is-eleri-a-munkanelkuliseg-a-gki-szerint.html). A folyamatosan hamisított statisztikák miatt nehéz a valóságról képet alkotni, de viszonlyag egyszerűen bizonyítható az állításom, **ha elnézel mondjuk egy zsákfaluba vagy a keleti országrész szinte bármely településére**, ahol gyakorlatilag senkinek nincs munkahelye. Akár akar dolgozni, akár nem.

![](http://agostonlaszlo.hu/images/koldus.jpg)

**Óriási a munkaerőhiány**

[Ezért nincs elég idénymunkás: a fákon maradhatnak a gyümölcsök?](https://www.penzcentrum.hu/karrier/ezert_nincs_eleg_idenymunkas_a_fakon_maradhatnak_a_gyumolcsok.1045650.html)<br />
[Megrohanták a vásárlók az üzleteket, de nincs árufeltöltő](http://168ora.hu/megrohantak-vasarlok-az-uzleteket-de-nincs-arufeltolto/)<br />
[Orvoshiány Magyarországon: ez már a kritikus stádium](http://hvg.hu/hetilap/2017.21/201721_betoltetlen_praxisok_afogaszok_kivonulnak_ajozsefvarosbol)<br />
[Nővérhiány itthon: mélypont mélypont után](http://mandiner.hu/cikk/20170118_noverhiany_itthon_melypont_melypont_utan_munkaerohiany_riport)<br />
[Bölcsészek állnak programozni, olyan nagy a hiány](http://eduline.hu/felnottkepzes/2016/9/12/Bolcseszek_allnak_programozni_oly_nagy_a_hi_4KTMI5)<br />
[Tombol a munkaerőhiány, a boltláncok mindenhonnan beszippantják az embereket](http://24.hu/fn/gazdasag/2017/07/01/tombol-a-munkaerohiany-a-boltlancok-mindenhonnan-beszippantjak-az-embereket/)<br />
[Már diákmunkásból is hiány van az országban](http://24.hu/fn/uzleti-tippek/2017/06/05/mar-diakmunkasbol-is-hiany-van-az-orszagban/)<br />
[Rettegnek a főnökök és cégtulajdonosok: Nincs elég szakember - tudom, ez Blikk, de a KSH adatai alapján készült](http://www.blikk.hu/aktualis/belfold/rettegnek-a-fonokok-es-cegtulajdonosok-nincs-eleg-szakember/dshp09w)<br />
[160 lakásos társasház építését kellett lefújni, mert nincs elég munkás](http://hvg.hu/gazdasag/20170913_160_lakasos_tarsashaz_epiteset_kellett_lefujni_mert_nincs_eleg_munkas)<br />
[Elbuktunk egy autógyárat, mert nincs elég munkás](http://hvg.hu/gazdasag/20160804_Elbuktunk_egy_autogyarat_mert_nincs_eleg_munkas_varga_mihaly_interju_figyelo)<br />
[Varga Mihály nagy bejelentése: „Vendégmunkások kellenek!”](http://valasz.hu/uzlet/varga-mihaly-nagy-bejelentese-vendegmunkasok-kellenek-120385)


**A semmire sem jó munkaerő**

Sokat hajtogattam már - mert szerintem ez Magyarország egyik rákfenéje -, hogy [a társadalom egynegyede funkcionális analfabéta](http://hvg.hu/itthon/20080908_funkcionalis_analfabetizmus_steklacs_iras). Képzetlen, írni-olvasni is alig, ha egyáltalán, tudó, sok esetben a munkához nem szokott, **munkaerőpiaci szempontból értéktelen milliók**. Kérlek ezt ne minősítésnek, értékítéletnek vedd, mert nem az. De ha valaki egy [árufeltöltő munkát se képes tisztességgel elvégezni](http://168ora.hu/megrohantak-vasarlok-az-uzleteket-de-nincs-arufeltolto/), mire lenne - *munkaerőpiaci szempontból* - alkalmas? Maximum gyümölcsöt szedni, de azt egész évben nem lehet és [gyakran inkább nem is választják](http://168ora.hu/megrohantak-vasarlok-az-uzleteket-de-nincs-arufeltolto/).

![](http://agostonlaszlo.hu/images/monika.jpg)
<center><em>Te kit alkalmaznál szívesen a cégedben a Mónika Show vendégei közül?</em></center>

Nem választják, mert nincsen meg a **munkakultúrájuk** sem *(és itt már nem csak a funkcionális analfabétákról beszélek)*. **Időben odaérni** valahova, a munkát **minőségileg megfelelően elvégezni** (lásd még: milyen munkát végeznek sokszor a mai "mesteremberek" egy lakásfelújítás során), tiszteséggel **adminisztrálni**, **megbízhatónak lenni** (ismerősöm folyamatosan arra panaszkodik, hogy éjjel felmondanak neki és másnap már nem jönnek dolgozni, összetörik a céges kocsit, aztán eltűnnek stb.), horribile dictu **az ügyféllel nem bunkónak lenni**. Ilyen, erre képes ember egyre kevesebb van Magyarországon. Kérdezz meg gyakorlatilag bárkit a munkaadók közül!

**A használható munkaerő fontért és euróért dolgozik**

Már hentestől is hallottam, hogy [senki se marad itthon százötvenezerért gürizni](https://www.vg.hu/gazdasag/ot-eve-nem-akart-ilyen-sok-magyar-fiatal-kulfoldon-dolgozni-487022/), ha ugyanazért a munkáért a többszörösét is megkaphatja egy olyan országban, ahol az emberek nem marják ki egymás szemét a politikában és van minőségi egészségügyi ellátás. És ez minden területen így van, orvostól szakmunkásig. Dániát például az ott élő magyarok hívják **a diplomás takarítók országának** - mert a magyar diplomás is inkább elmegy oda, akár takarítani is. Ne felejtsük el a nyugati országrészből Ausztriába ingázókat sem...

**Ezt hívják kontraszelekciónak**: a jók elmennek és a kevésbé jók maradnak. Tehát ami munkaerő még van Magyarországon, az is lefölözött, másod- és harmadosztályú a külföldre távozotthoz képest. *(Persze nagy különbségek vannak szakmák között, hiszen mondjuk egy pszichológus a nyelvi korlát miatt sokkal nehezebben praktizál külföldön, mint egy programozó, ezért valószínűbb, hogy maradni kényszerül.)*

![](http://agostonlaszlo.hu/images/fiatalokeuropaban.jpg)
<center><em>Kiürül Magyarország – a fiatalok kétharmada külföldön dolgozna</em></center>
[Forrás](http://hu.euronews.com/2016/01/13/kiurul-magyarorszag-a-fiatalok-ketharmada-kulfoldon-dolgozna)

Mi a sok nóta vége? Hogy **elfolyik** a magyar gazdaság testéből **az életadó vér és energia nyugatra** (érthető okokból) és ha lekapcsol minket az Európai Unió a lélegeztetőgépről, egyszer csak meghalunk. Mert most is **segélyből él az ország**: ne gondold, hogy [az "unortodox gazdaságpolitika" más](http://index.hu/gazdasag/2017/09/08/orban_unios_penz_gdp-novekedes/), mint a hosszútávú lehetőségeink felégetése a rövidtávú politikai célok érdekében. Ezért is óriási pofátlanság Brüsszelezni...

**Mi a megoldás?**

Oktatás. *(Tudod, amit a birka szavazók képzése céljából tönkretesznek, de aminek a hatása a mai politkusok halála után is, generációkig velünk marad.)* Nem csak iskolai, de **felnőttoktatás**. Átképzés. Ha az állam nem teszi meg - akinek a dolga lenne a mi befizetett adóforintjainkból - akkor **a lehetőség magánszektoré**. Itt van például a [Green Fox Academy](https://www.greenfoxacademy.com/), ahol azt ígérik, hogy ha befizeted a tandíjat és elvégzed a programozó-képzésüket, segítenek munkahelyet találni utána. Óriási ötlet. **Más szektorban másold le!**

![](http://agostonlaszlo.hu/images/felnottoktatas.jpg)
<center><em>Tudod, a jó pap is...</em></center>

**Itt a millió dolláros ötlet**: ha létrehozol olyan felnőttképzési intézményt, amely a rengeteg munkanélküliből *(kínálat)* minőségi munkaerőt farag az óriási munkaerőhiány közepén *(kereslet)*, te eszetlen sok pénzt kereshetsz a közvetítői díjakból. Nem lesz könnyű, mert **nehéz esetekkel fogsz dolgozni**, de ha sikeres vagy, tárt karokkal várja a piac a termékedet. A stricik elmennek Szabolcsba és kiválasztják a legszebb lányokat prostinak Svájcba. **Te arra választhatsz ki embereket, hogy jobbá tedd az életüket**. Még csak intézményes keretek se kellenek. Mentorálj!

**Nem találok munkát és nem vagyok fiatal már... mit tegyek?**

Ne add fel! És főleg ne add fel az önképzést! Senkit se fog érdekelni, hány éves vagy, ha a tudásod megfelelő. **Ha jól bánsz a számítógéppel, ha tudsz legalább angolul, ha elmélyedt ismereteid vannak a kérdéses szakmában.** Meglehet, nem a hiányszakmák egyikében dolgoznál, így mindezek birtokában is nehezen helyezkedsz el - hiszen a rossz gazdasági és politikai helyzet miatt **folyamarosan tűnnek el a cégek Magyarországról**. De akkor még mindig ott az átképzés lehetősége. És ha ezt a cikket olvasod, **már meg van a lehetőséged erre**: az internet. 

[Itt például tudsz ingyen nyelvet tanulni](https://hu.duolingo.com/). <br />[Itt tudsz ingyen programozni tanulni.](https://www.w3schools.com/)<br />

És így tovább. Ha keresel, találsz...

![](http://agostonlaszlo.hu/images/diego.jpg)
<center><em>Diego Oliveira, aki fél lábbal lett a Riói Open bajnoka</em></center>

Gondolj bele! Fél lábú emberek nyertek már jiu-jitsu versenyt, mert nem adták fel, **és képesek voltak alkalmazkodni**! Képesek voltak változni az időkkel együtt és megújulni. Te miért ne lennél képes?
Te miért ne lennél képes?  
Te miért ne lennél képes? 

Te miért is ne lennél képes???

**A fiataloknak**

Tanulj, baszki! Fejleszd magad! Engem is sokat cseszegettek, strébereztek, csúfoltak - azok, akik ma pont sokkal szarabbul élnek, mint én. **Rövid távon nekik van igazuk. Hosszabb távon neked.** Ezt a videót Színész Bobék cigányoknak készítették. De rád ugyanúgy vonatkozik: **a tudás hatalom, sohase szégyen!**.
<iframe width="560" height="315" src="https://www.youtube.com/embed/m46y9dR7lLI?rel=0&amp;start=5" frameborder="0" allowfullscreen></iframe>

**Összegzés**

1, Sajnálom, ha ki kell ábrándítsalak, de **Magyarország nem erősödik**. Erősítik azok, akiket plakátkampányokkal támadunk, amíg még tart a segély. <br />
2, **Az oktatás lezüllesztése nem csak időleges kérdés**, hanem az unokáink generációja is szenvedni fog a mai hibák miatt. Ezt jegyezd meg!<br />
3, Ne hibáztasd azt a fiatalt, aki elmenekül innét. Igaza van. **Inkább azt támadd, aki miatt elmenekül...**<br />
4, Ha a mindenkori kormány nem akarja megoldani a felnőttoktatás kérdését, **alapíts rá te magad vállalkozást!** Mentorálj! Építs fel embereket, tanítsd ki őket és keress rajta te is pénzt. Ez nem csak neked jó üzlet, az országnak is!<br />
5, Akárhány éves vagy, **képezd magad!** Az internet lehetőséget ad mindenre, főleg, ha tudsz angolul!<br />

Jó lenne, ha ezt minél többen megértenék...
