---
layout: post
title: Bayer Zsolt védelmében
date: 2018-02-20 14:00:18.000000000 +00:00
author: agoston_laszlo
excerpt: Kiráz a hideg Bayer Zsolttól. De ha elveszítjük az erkölcsi tartásunkat a kampány hevében, milyen jogon kritizálunk? Kormányváltást vagy rendszerváltást akar az ellenzék? Mert a kormányváltás nagyon kevés lenne...
categories: blog
tags: [megbékélés, demokrácia,]
image: https://coubsecure-s.akamaihd.net/get/b52/p/coub/simple/cw_timeline_pic/95eef5915fe/a3688b0c5c2df15ca95d9/big_1485206175_image.jpg
lang: hu
---
Nagyon nem ismer, aki azzal vádolna meg, hogy Bayer Zsolt-rajongó vagyok. Sőt, [nem kevésszer keltem már ki nyilvánosan a Nemzet Vértollnoka ellen](http://agostonlaszlo.hu/blog/mindig-szerettem-volna-dijat-kapni-mar-tudom-hogy-nem-fogok/), de ami most terjed a neten - *a baloldali sajtó hathatós közreműködésével* - **az felháborít.** Miért? Mert hétfőn leírtam, hogy Hódmezővásárhely után ciki Fideszesnek lenni - az ilyen videókat nézve pedig *ciki ellenzékinek lenni is*. Ne már...

A videó:
<iframe width="640" height="360" src="//coub.com/embed/140u9h?muted=false&autostart=false&originalSize=false&startWithHD=false" allowfullscreen frameborder="0"  allow="autoplay"></iframe>

Megnéztem és elsőre nyilván nekem is felfordult a gyomrom. "Kinéztem" Bayerből, hogy ilyet mondjon, de azért mégiscsak furának éreztem a dolgot. Utánanéztem (igen, kedves ellenzéki újságírók, *ez lenne a ti dolgotok is*!) és kiderült, hogy melyik videóból és hogyan vágták össze:

<iframe width="560" height="315" src="https://www.youtube.com/embed/OzoU1qhXWAk" frameborder="0" allow="autoplay; encrypted-media" allowfullscreen></iframe>

Bayer Zsolt a felvételen **azok ellen az orvosok ellen kel ki, akik nemváltoztató műtéteket hajtanak végre 8-10 éves gyerekeken**. ( <a href="https://www.channel4.com/news/factcheck/factcheck-qa-how-many-children-are-going-to-gender-identity-clinics-in-the-uk" target="blank"> Arról, hogy ebből mi igaz és mi nem, itt találsz forrást</a>) Nem, nem a magyar orvosokról. Nem, nem arról, amit a videó sugall. És nem, nem állja meg a helyét, hogy csak a stílust akarta bemutatni - mert **egy kontextusából kiemelt szöveggel semmit sem lehet bemutatni**! Pont. Ne magyarázd! **Álhírgyártással és erkölcstelen uszítással vádolod a kormánymédiát? Joggal teszed.** De milyen erkölcsi magaslatról? - és kérlek lépjünk túl az eredeti téma megítélésén, mert ez a mostani cikk nem a transgender emberekről szól. 

Hanem arról, hogy **akkor sem hazudhatsz, ha a másik hazudik**. 

Hogy ha a propagandával szemben ellenpropagandát gyártasz csupán **a kérdések hitelt érdemlő és alapos bemutatása helyett**, nem hogy nem leszel jobb annál, akit mocskolsz, de még **annak a kedvét is elveszed az együttgondolkodástól, aki egyébként egyetértene veled**! Ha valódi ellenpólust, valódi választási lehetőséget akarsz teremteni, **légy különb**! Érvelj. **Maradj higgadt.** És ha leanyáznak ne anyázz vissza. Különben miért is hinné el bárki, hogy te nem vagy *ugyanolyan*? Ja és mégvalami:

Ne hazudj!

Látod,  ez a felhívás nem csak a jobboldalra érvényes...
