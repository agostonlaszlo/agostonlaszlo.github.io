---
layout: post
title: Abortusz - hisztizünk vagy keresünk megoldást?
date: 2017-03-02 10:00:18.000000000 +00:00
author: agoston_laszlo
excerpt: "Pár napja orvosnál jártam és ott találtam egy vitrinben ezt az eszközt. Éppen volt valami vita az abortuszról és nagyon mellbecsapott az eszköz elnevezése. Kérdezték, mi a véleményem, hát ez."
categories: blog
tags: [feminizmus]
image: http://agostonlaszlo.hu/images/magzatdarabolo.jpg
lang: hu
---
Pár napja orvosnál jártam (ez is hozzá tartozik ahhoz, amit életem eddigi egyik legnagyobb kihívásának neveztem és amit a jövő héten hozok majd nyilvánosságra) és ott találtam egy vitrinben ezt az eszközt. 

![](http://agostonlaszlo.hu/images/magzatdarabolo.jpg)

Éppen volt valami vita az abortuszról és nagyon mellbecsapott az eszköz elnevezése. Kérdezték, mi a véleményem, hát ez:

Láttam egyszer a tévében egy házaspárt, akik azért perelték be a kórházat, mert a nő n+1. abortusza után az orvos megmutatta nekik a megölt magzatot. Teljesen kiborultak, napokig sírtak. *"Miért nem mondta nekünk senki, hogy ez már egy gyerek? Elvették tőlünk a fiunkat!"* - zokogott a kamerába a nő, aki maga ment korábban (nem is egyszer) művi terhességmegszakítást csináltatni.

Aztán egy ismerősöm mesélte, hogy a húga tizenhat évesen már vagy három abortuszon van túl. Nem védekezik. Pontosabban számára ez jelenti a védekezést.

A fenti orvos módszere tényleg átlépte az etikai határokat, de legalább hatásos volt. Ha kérdezed, szerintem nem az a legfontosabb kérdés, hogy engedélyezzük-e az abortuszt. Számomra ez nem kérdés: igen, engedélyezzük. Mert VANNAK olyan esetek, amikor...

Szerintem ha tenni akarsz ezért az ügyért, ne a tiltás felől közelítsd: csinálj prevenciót!

Nálunk, a középiskolámban, volt egy ilyen prevenciós óra. A nő érzékletesen magyarázta el, hogyan tépkedi ki az orvos a magzat testrészeit. Majdnem hánytunk. Kértük, hogy hagyja abba. Elnézésünket kérte és nem hagyta abba. Azt mondta, inkább most fájjon, mint a műtőben.

Baromira igaza volt. És közülünk mindenki végiggondolta ott és akkor, hogy mekkora felelősség (a férfinak is!) egy magzat életéről dönteni.

Ez itt egy átkozott nevű *magzat daraboló* a képen. Nem tudom, mit csinálnak vele pontosan, de sejtem. Hiszek benne, hogy meg kell adnunk a lehetőséget egy nőnek, hogy döntsön az élete felől - akárcsak egy háborúban, ahol az orvosok nem mindenki megmentésére, hanem a veszteségek minimalizálására törekszenek. 

De abban is hiszek, hogy az abortuszok ellen harcolni kell! Akár azzal, hogy visszaszorítjuk a nemi erőszakot (igen... ez valahogy nem szokott az abortuszellenesek zászlain feltűnn), akár azzal, hogy több és jobb prevenciós előadást tartunk, akár azzal, hogy iskolákba is teszünk ki kedvezményes árú óvszerautomatákat, akár azzal, hogy egyszerűbbé tesszük például az esemény utáni tabletták beszerzését. 

Az abortusz minden, csak nem jó. De jobb megelőzni, mint kezelni a bajt - a fejünk homokba dugásánál pedig minden jobb.
