---
layout: post
title: Ki a legelnyomottabb kiebbség ma Magyarországon
date: 2018-02-03 8:00:18.000000000 +00:00
author: agoston_laszlo
excerpt: A cigányság? A nők? A melegek? A menekültek? Netán a zsidók? Volna egy más megfejtésem a témára.
categories: blog
tags: [megbékélés, demokrácia, szavazójog]
image: http://agostonlaszlo.hu/images/kisebbseg.jpg
lang: hu
---
Ma reggel feltettem a kérdést az oldalamon - és rengeteg válasz is érkezett rá -, hogy "ki a legelnyomottabb kiebbség ma Magyarországon"? A cigányság? A nők? A melegek? A menekültek? Netán a zsidók? Volna egy más megfejtésem a témára.

![](http://agostonlaszlo.hu/images/kisebbseg.jpg)

**0. Értelmezzük a kérdést: legelnyomottabb**
Valószínűleg a szegregációban élő cigányság a **legmagárahagyottabb** - senkit sem érdekel a döntéshozók körében, hogy élnek-e vagy halnak. Túlzok: *a krumpliosztás* kivételével. A **legutáltabbak** természetesen a menekültek jelenleg - bár ők csak egy hajszállal létezőbbek a pirézeknél. A **legkevésbé elfogadottak** a melegek és így tovább... de **aktív elnyomás** alatt ki áll?

**Az értelmiség.** Azok a gondolkodók, akik sok évet töltöttek az oktatásban (*akár kétszer annyit*, mint sokan mások), rendszeresen tájékozódnak több forrásból; egyéni, kritikus gondolkodásúak, nem csak a címet, de a cikket is elolvassák, beszélnek nyelveket... Miért mondom, hogy ők a legelnyomottabbak? Vegyük át.

**1. Szólásszabadság**
Az értelmiségi lét leglényege, hogy azt a tudást, amit valaki fáradságos munkával felhalmozott, **megpróbálja megosztani** a másikkal, a társadalom javára fordítja. Ezért **jó befektetés az értelmiség nevelése**, mert a belé fektetett pénzt-időt-energiát **megsokszorozva adja vissza** a közösségnek élete folyamán. Ilyan például a tanár, orvos vagy éppen az oknyomozó újságíró. Csakhogy ha a kritikus gondolkodás és az egyéni ötletek megvalósítsa be van tiltva, ha az idős professzor a hálapénzért minden izgalmas esetet elhappol a fiatal doktor elől, az újságíró nem írhat csak arról, amiről a központból utasítást kap és a tanárt a KLIK rángatja zsinóron - ezek az emberek nem lesznek szabadok. 

![](http://agostonlaszlo.hu/images/kasszandra.jpg)
<center<i>A haját tépő Kasszandra képe - Evelyn De Morgan képe</i></center>

Ismered a görög mitológiában **Kasszandra** történetét? "Szépsége olyan vakító volt, hogy fénye elérte az Olümposzt is. Így történt, hogy Apollón isten szemet vetett a halandó szépségre, és el akarta csábítani a hercegnőt. Kasszandra szerelméért cserébe azt kérte az istentől, hogy ajándékozza neki a jóslás képességét. Apollón fel is ruházta a jövőbelátás képességével a leányt, azonban miután ezt megkapta, Kasszandra elutasította Apollón szerelmét. A feldühített isten büntetésül azt rótta ki a hercegnőre, hogy jóslataiban soha ne 

Pontosan ilyen állapotban él ma a világ egyre több országában az értelmiség is. Látja, mi következik, de nem hallgatják meg. Elég fájdalmas ez, elég csak a diktatúrák visszaépülésére vagy a globális felmelegedés pár éven belüli hatásaira gondolni...

**2. Életkörülmények**
Természetesen egy közmunkás életszínvonalával nem összevethető már egy átlag tanár életszínvonala sem. De azt is vegyük számításba, hogy az értelmiségiek **a Maslow-piramis magasabb szintjén állnak**, azaz bár "lentról" nézve a problémáik kisebb súlyúnak tűnnek, "fentebb" azok pont **ugyanannyira relevánsak**. Például a **megbecsültség hiánya**, az önmegvalósítás ellehetetlenítése, a **folyamatos támadás alatt** élés vagy **meghasonlás**. "Nem csak kenyérrel él az ember" - mondta Jézus, és nem is csak a kenyér hiánya tud életeket tönkretenni.

![](http://tiszta-kommunikacio.hu/wp-content/uploads/2015/01/maslow-tk-1024x838.jpg)
<center<i>A Maslow-féle szükségletpiramis - forrás: tiszta-kommunikacio.hu</i></center>

**3. A közösség hiánya**
Mivel **minden olyan helyet**, kezdeményezést és szerveződést, amelyben az értelmiség találkozni tudott eddig, **szisztematikusan számolnak fel vagy tesznek tönkre** (lásd még: Sirály, Auróra, egyetemek, civilek, eljelentéktelenített vagy "felfideszesített" alapítványok és szervezetek), egyre jobban széthullik a *polgári Magyarország*. A társ nélküli ember ereje pedig töredéke a társadalomban élő embernek. Vagy más társakat, társadalmat választ és emigrál. De senki se higgye, hogy az ellehetetlenítés elől menekülve ez egy boldog váltás lehet...

**4. Kiközösítés**
Az értelmiségi gondolkodik. A gondolkodás végén pedig **nem mindig jut olyan eredményre**, amit a pártközpontban hallani szeretnének. Ilyenkor pedig dönthet: **befogja vagy ellehetetlenedik**. A munkahelyi részéről már szóltunk, de van egy másik része is: a szakmája seggnyalóitól a trollokkon át a titkosrendőrségig elég sok módon keserít(het)ik meg a hétköznapjait. Valahogy úgy, mint amikor a Trónok harcában valaki mögötted jár és azt kiabálja: "Szégyen! Szégyen! Ez az ember nem tartott velünk!"

![](https://media.giphy.com/media/m6tmCnGCNvTby/giphy.gif)

**És miért jöhetett mindez létre?** Egyrészt, mert az a párszázezer ember, akinek a meggyőzéséhez **komoly, fáradtságos és nehézkes szakpolitikákat kellene gyártani**, átlátható gazdálkodást kéne folytatni és nemzetközi mércével mérve is prosperitást kéne felmutatni, szóval ez a párszázezer ember **nem értékes választó**. Rossz a befektetendő munka - elérhető eredmény aránya. Az értékes választó az, akit pár plakáttal és pár jól irányzott hülyeséggel fanatizálni lehet. **Ők az uralkodó osztály.** Az van, amit ők akarnak. Ők döntenek a gyereked jövőjéről. Pontosabban nem ők, hanem nekik mondják meg, hogy döntsenek, hogy **azt higgyék, döntési helyzetben vannak**.

Ezért avult el a demokrácia. Ezért omlik össze az egész ismert világrend. Mert hiányzik belőle a belátás, az egyéni gondolkodás és a csordaszellem diadalmaskodik. Közhely, mi?

Megoldási javaslatokat szívesen írnék, [már meg is tettem pl. itt](http://agostonlaszlo.hu/blog/minden-ember-egyenlo/), de  ide nem fogok írni. Felesleges. Üres álmodozás lenne Erdogan Törökországában az értelmiség rehabilitásáról **teljes rendszer- és paradigmaváltás nélkül beszélni**. A jó hír, hogy **a paradigmaváltás magától is jön**, már látszik a horizonton. Vannak, akik látják és vannak, akik nem hisznek nekik. A rossz hír, hogy **az eljövetele mindkét félnek ugyanannyira fog fájni**.
