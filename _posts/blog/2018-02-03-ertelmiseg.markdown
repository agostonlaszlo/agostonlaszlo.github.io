---
layout: post
title: Kik a legelnyomottabb kiebbség ma Magyarországon?
date: 2018-02-03 8:00:18.000000000 +00:00
author: agoston_laszlo
excerpt: A cigányság? A nők? A melegek? A menekültek? Netán a zsidók? Volna egy más megfejtésem a témára.
categories: blog
tags: [megbékélés, demokrácia, szavazójog]
image: http://agostonlaszlo.hu/images/kisebbseg.jpg
lang: hu
---
Ma reggel feltettem a kérdést az oldalamon - [és rengeteg válasz is érkezett rá](https://www.facebook.com/agostonlaszloartist/posts/1355663597871068) -, hogy *"kik a legelnyomottabb kiebbség ma Magyarországon"*? A cigányság? A nők? A melegek? A menekültek? Netán a zsidók? Volna egy más megfejtésem a témára.

![](http://agostonlaszlo.hu/images/kisebbseg.jpg)

**0. Értelmezzük a kérdést: legelnyomottabb**<br />
Valószínűleg a szegregációban élő cigányság a **legmagárahagyottabb** - senkit sem érdekel a döntéshozók körében, hogy élnek-e vagy halnak. Túlzok: *a választási krumpliosztás* kivételével van ez így... A **legutáltabbak** természetesen a menekültek jelenleg - bár ők csak egy hajszállal létezőbbek a pirézeknél. A **legkevésbé elfogadottak** a melegek, a **legvédtelenebbek** a nők, és sanszosan a **legelárultabbak** a magyar gyerekek és így tovább... de **aktív elnyomás** alatt ki áll?

**Az értelmiség.** Azok a gondolkodók, akik sok évet töltöttek az oktatásban (*akár kétszer annyit*, mint sokan mások), rendszeresen tájékozódnak több forrásból; egyéni, kritikus gondolkodásúak, **nem csak a címet, de a cikket is elolvassák**, beszélnek nyelveket... Miért mondom, hogy ők a legelnyomottabbak? Vegyük át.

**1. Szólásszabadság**<br />
Az értelmiségi lét leglényege, hogy azt a tudást, amit valaki fáradságos munkával felhalmozott, **megpróbálja megosztani** a másikkal, a társadalom javára fordítja. Ezért **jó befektetés az értelmiség nevelése**, mert a belé fektetett pénzt-időt-energiát **megsokszorozva adja vissza** a közösségnek élete folyamán. Ilyan például a tanár, orvos vagy éppen az oknyomozó újságíró. Csakhogy ha a kritikus gondolkodás és az egyéni ötletek megvalósítsa **nem támogatott**, ha **az idős professzor** a hálapénzért minden izgalmas esetet **elhappol a fiatal doktor elől**, az **újságíró nem írhat** csak arról, amiről a központból utasítást kap és a **tanárt a KLIK rángatja zsinóron** - ezek az emberek nem lesznek szabadok. És ezért nem lehetnek boldogok sem. 

Olyanok lesznek, mint a versenyló, akit felkészítenek a futamra, de nem engedik futni, viszont idegesen nézik a helyettük versenyző gebék keserves vergődését és az nevetséges teljesítményt kísérő vad éljenzést a lelátóról. Köpnek egyet a porba és **egy idő után már nem is akarnak futni**, beállnak igás lónak és életük végéig arra emlékeznek, mi lehetett volna belőlük, ha...

![](http://agostonlaszlo.hu/images/kasszandra.jpg)
<center><i>A haját tépő Kasszandra képe - Evelyn De Morgan képe</i></center>

Ismered a görög mitológiában **Kasszandra** történetét? 

*"Szépsége olyan vakító volt, hogy fénye elérte az Olümposzt is. Így történt, hogy Apollón isten szemet vetett a halandó szépségre, és el akarta csábítani a hercegnőt. Kasszandra szerelméért cserébe azt kérte az istentől, hogy ajándékozza neki a jóslás képességét. Apollón fel is ruházta a jövőbelátás képességével a leányt, azonban miután ezt megkapta, Kasszandra elutasította Apollón szerelmét. A feldühített isten büntetésül azt rótta ki a hercegnőre, hogy jóslataiban soha ne higgyen senki, és emiatt szenvedjen egész életében. És valóban így történt.

A szép hercegnő mindent előre meglátott, mégsem hitt szavaiban senki. A trójai háborúban sokszor tudtak volna szavai segíteni hazájának, de sosem hallgattak rájuk. Így a háború végén, amikor az ajándék falovat begördítették Trója falai mögé, ő azt tanácsolta, hogy égessék el azt, mert pusztulást hoz a városra. Bolondnak nevezték, és ünnepelték a győzelmet. Azon az éjszakán Tróját feldúlták az akháj seregek(...)"* (wiki) 

Pontosan ilyen állapotban él ma a világ egyre több országában az értelmiség is. Látja, mi következik, de nem hallgatják meg. Elég fájdalmas ez, elég csak a diktatúrák visszaépülésére vagy a globális felmelegedés pár éven belüli hatásaira gondolni...

**2. Életkörülmények**<br />
Természetesen egy közmunkás életszínvonalával nem összevethető már egy átlag tanár életszínvonala sem. De azt is vegyük számításba, hogy az értelmiségiek **a Maslow-piramis magasabb szintjén állnak**, azaz bár "lentról" nézve a problémáik kisebb súlyúnak tűnnek, "fentebb" azok pont **ugyanannyira relevánsak**. Például a **megbecsültség hiánya**, az önmegvalósítás ellehetetlenítése, a **folyamatos támadás alatt** élés vagy **meghasonlás**. *"Nem csak kenyérrel él az ember"* - mondta Jézus, és nem is csak a kenyér hiánya tud életeket tönkretenni.

![](http://tiszta-kommunikacio.hu/wp-content/uploads/2015/01/maslow-tk-1024x838.jpg)
<center><i>A Maslow-féle szükségletpiramis - forrás: tiszta-kommunikacio.hu</i></center>

**3. A közösség hiánya**<br />
Mivel **minden olyan helyet**, kezdeményezést és szerveződést, amelyben az értelmiség találkozni tudott eddig, **szisztematikusan számolnak fel vagy tesznek tönkre** (lásd még: Sirály, Auróra, egyetemek, civilek, eljelentéktelenített vagy "felfideszesített" alapítványok és szervezetek), egyre jobban széthullik a *polgári Magyarország*. **A társ nélküli ember ereje pedig töredéke a társadalomban élő embernek.** Ilyenkor *hazánk virága* vagy megalkuszik vagy más társakat, társadalmat választ és emigrál. De senki se higgye, hogy az ellehetetlenítés elől menekülve ez egy boldog váltás lehet...

**4. Kiközösítés**<br />
Az értelmiségi gondolkodik. A gondolkodás végén pedig **nem mindig jut olyan eredményre**, amit a pártközpontban hallani szeretnének. Ilyenkor pedig dönthet: **befogja vagy nem engedik szólni**. *(Ezt hívják egyébként diktatúrának, ha valakit még érdekel.)* De az munkahelyi és közéleti ellehetetlenítésen tól van egy másik része is: a **stigmatizálás**. Ő lesz a *"másként gondolkodó"*, akit pusmogva sokan bátorítanak, hogy "helyettük is mondja meg", **de nyíltan senki se mer támaogatni**. Akit a szakmája seggnyalóitól az internetes trollokkon át a titkosrendőrségig ezer féle ember baszogat nap mint nap. Valahogy úgy, mint amikor a Trónok harcában valaki mögötted jár és azt kiabálja: *"Szégyen! Szégyen! Ez az ember nem tartott velünk!"*

![](https://media.giphy.com/media/m6tmCnGCNvTby/giphy.gif)

**És miért jöhetett mindez létre?** <br />
Egyrészt, mert az a párszázezer ember, akinek a meggyőzéséhez **komoly, fáradtságos és nehézkes szakpolitikákat kellene gyártani**, átlátható gazdálkodást kéne folytatni és **nemzetközi mércével mérve is értelmezhető** prosperitást kéne felmutatni, szóval ez a párszázezer ember **nem értékes választó**. Rossz a befektetendő munka - elérhető eredmény aránya. Az értékes választó az, akit pár plakáttal és pár jól irányzott hülyeséggel fanatizálni lehet. **Ők az uralkodó osztály.** Az van, amit ők akarnak. **Ők döntenek a gyereked jövőjéről** te pedig - és ezért utálják sokan a liberálisokat - azonnal "náci" leszel, ha erre fel mered hívni a figyelmet. A legszebb, hogy aztán igazából mégcsak nem is ők - a fájóan tájékozatlan milliók - döntenek, hanem ők lesznek a döntéshozók legitimálói. Mint az egyszeri feleség, aki úgy befolyásolja a férjét, hogy számára **mindig úgy tűnjön, az övé volt az utolsó szó, a döntés igazi joga**, de a valóságban már olyan helyzetbe hozták, amiben nem tehetett mást.

Ezért avult el a demokrácia. Elértük a határait, **megtalálták a program hibáját és éppen világszerte kijátszák ezt a biztonsági rést ellenünk**. Ezért omlik össze az egész ismert világrend. Mert hiányzik belőle a belátás, az egyéni gondolkodás és a csordaszellem diadalmaskodik. Közhely, mi?

Megoldási javaslatokat szívesen írnék, [már meg is tettem pl. itt](http://agostonlaszlo.hu/blog/minden-ember-egyenlo/), de ide nem fogok írni. Felesleges naivitás, üres álmodozás lenne Erdogan Törökországában az értelmiség rehabilitásáról **teljes rendszer- és paradigmaváltás nélkül beszélni**. De van egy jó és egy rossz hírem!

A jó hír, hogy **a paradigmaváltás magától is jön**, már látszik a horizonton. A mesterséges intelligencia, a felmelegedés, a túlnépesedés, az egész fenntarthatatlan világunk saját nehézkedésével zuhan a megoldás felé. Vannak, akik látják és vannak, akik nem hisznek nekik, de a megoldás már érkezik. <br />
A rossz hír, hogy **a megoldás lehet, hogy nagyon-nagyon sokaknak fog nagyon-nagyon fájni**. 

A kérdés, hogy ma kezeljük a *fogszuvasodást*, vagy pár éven belül lesz szükség *gyökérkezelésre*. Szétnézve magam körül készüljünk a másodikra...
