---
layout: post
title: "Tud-e mindenki örülni a Mindenki sikerének?"
date: 2017-02-27 8:16:42.000000000 +00:00
author: agoston_laszlo
excerpt: "Három órája nyerte meg a magyar film az Oscar-díjat, szétnéztem a kommentek között. Lehet, nem kellett volna."
categories: blog
tags: [iszlám, kereszténység, megbékélés, videó]
lang: hu
image: http://www.agostonlaszlo.hu//images/oscar4.jpg
---
Nyertünk egy Oscart! **Mindenkié** a siker, de úgy tűnik, mégse tud mindenki örülni neki.

![](http://www.agostonlaszlo.hu//images/kommentek-oscar3.jpg)

Négy óra sem telt el a hír bejelentése óta, már megjelentek ezek. Ők a mi vérszívóink - a frusztrált milliók. 

Tudod, sose értettem ezt a mentalitást - "dögöljön meg a szomszéd tehene"!  Vajon mekkora frusztráció lehet abban az emberben, aki szerint ezek a 14 éves lányok "aranyos kis ribancok lesznek"? Tudod mit? Nem érdekel, mekkora az ő baja.

Mert egy csomó fiatal művész élete egyik legnagyobb ünnepét üli, felállva tapsolt nekik (és nekünk, magyaroknak) az egész filmes világ és végre van, lenne minek örülni, ebben a gyomorgörcs-fájású, önmagát elemésztő országban. Mert egy Deutsch Tamás tíz lépésről nézve már sokkal, de sokkal kisebb, mint egy berlini Aranymedve. Mert ezek a - bocsánat a szóért - lelki nyomorultak, akik minden magyar győzelemben megtalálják a lehetőséget a saját frusztrációjuk képernyőre fröcsögtetésében egyrészt kevesen vannak (bár így is rengetegen), másrészt nem rabolhatják el egy pillanatát sem az örömünknek.

Nem szomoríthat el, ha valaki képtelen örülni. Nem haraphat bele a boldogság közös tortájába bűzös pofával valaki csak azért, mert neki rossz kedve vagy feltűnési viszketegsége van. Ezek beteg emberek. A betegeket pedig nem vesszük komolyan és kár is rájuk haragudni.

