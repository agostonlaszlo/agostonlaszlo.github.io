---
layout: post
title: Ezt a nőt a magyarok többsége férfi börtönbe zárná
date: 2015-02-22 11:30:00.000000000 +00:00
author: agoston_laszlo
excerpt: Legalábbis az alapján, amit a transznemű nőkről kommunikál a társadalom. Tabu, óriási tabu a szexualitás, hát még a nem hagyományos szexus kérdése itthon!
categories: blog
lang: hu
image: http://agostonlaszlo.hu/mages/transno.jpg
tags: [rólam, zene]
---
A 21. század nagy úri huncutságának tartják sokan a transznemű emberek kérdését. "Mégis miféle ostobaság ez, hogy nemet vált egy férfi vagy egy nő? **Ha az Isten férfinek teremtette**, az férfi legyen, ha nőnek, nő! Nem?"

Két helyen merült fel ez mostanában: <a href="http://agostonlaszlo.hu/blog/bayer-zsolt-vedelmeben/" target="blank">Bayer Zsolt "orvosverős" álvideójában</a> és egy hírben, amely szerint <a href="http://patriota.info/amp/sport-halala-transznemu-fiu-nyerte-a-lanyok-birkozoversenyet/" target="blank">"egy nemváltoztató hormonkezelésen is átesett <b>transz férfi, Mack Beggs nyerte a lányoknak kiírt birkózóversenyt</b>"</a>. El is csámcsogott rajta a patriota.info nevű, általam kevéssé ismert oldal és közönsége.

![]({{ site.baseurl }}/images/patriota.JPG)

Gáz, mi? De nézzük meg kicsit közelebbről! Az <a href="http://www.espn.com/espnw/sports/article/18767310/transgender-wrestler-mack-beggs-euless-trinity-wins-texas-state-girls-wrestling-title" target="blank">espn.com</a> megkérdezte magát az érintettet és szüleit is és kiderült, hogy **ő maga a férfiak között szeretett volna indulni, csak a szövetség nem engedte**. A szövetség kényszerítette, hogy ha nőnek született, a nők között induljon akkor is, ha tesztoszteronkezeléseinek eredményeként *már jóval erősebb és férfiasabb volt*, mint társai.

Tehát a történet, amin annyi homofób csámcsog most, éppen arról szól, hogy **ha elfogadnánnk a másságot, nem kéne ilyen megalázó helyzetbe kerülnie** sem a transznemű versenyzőnek sem lány versenytársainak, akiket végül 56-0-ás mérleggel intézett el.

Felteszed a kérdést: *"de miért nem marad a seggén és marad nő, aki nő?"* Mert nem az.

Vannak emberek, akiknél **egyszerűen nem dönthető el elsőre orvosilag, hogy férfiak vagy nők valójában** - ők az interszexuálisok. Nem, nem a fiús lányokokról és a lányos fiúkról beszélünk, hanem olyan emberekről, akik például **hormonális szembpontból inkább nők, de a külső nemi szerveik tekintetében inkább férfiak**. (Itt tudsz erről bővebben olvasni: <a href="http://uvegplafon.blog.hu/2015/09/30/mi_tortenik_ha_a_kisbabank_egyszerre_lany_es_fiu" target="blank">link</a>)

Aztán ott van például az AIS, az *Androgén-inszenzitivitási szindróma*.

"Képzeljünk el egy helyes, kedves, angyali kislányt, aki szép lassan belenő a serdülőkorba. És egyszer csak kiderül, hogy nem menstruál. Lehet, hogy modellszépségű nővé fejlődik, de tizenkét, tizennégy, tizennyolc éves – és még mindig nincs menzesze. Az orvosi vizsgálat aztán kideríti: nem csoda, hogy nincs menzesz: nincs petefészek sem, nincs méh sem, a hüvely vakon végződik, és egyébként nagyon rövid. A hasüregben viszont herék találhatók, ami nem is csoda: a genetikai elemzés során kiderül, hogy az illető kislány (nő) XY kromoszómájú: genetikailag tehát férfi. Nem kicsit: nagyon." (<a href="http://birtalan.blogspot.hu/2008/05/grg-sofr-gdeli-esete-rendrkkel.html" target="blank">Birtalan Balázs: A görög sofőr gödeli esete a rendőrökkel</a> - ezt mindenképpen olvasd el, ha érdekel a téma!)

Zhou 1995-ös kutatása kimutatta, hogy azoknak **a férfiaknak az agya**, akik nőknek érzik magukat, sokkal **inkább hasonlítanak egy nő agyára**, mint egy férfiére. Swaab (2004), Gooren (2006), Garcia-Falgueras (2008 ) és Rametti (2010) kutatásai pedig azt bizonyították, hogy a nemi identitást befolyásolja az agy szerkezete. (Ha a tudományos része érdekel, itt olvass utána: [wiki](https://en.wikipedia.org/wiki/Causes_of_transsexuality) ). 

És itt most a terjedelem okán abba is hagynám a bizonyítását annak, hogy ez a kérdés **valós probléma** nem pedig valami hipszter őrület. És ha megnézed, hogy mit okoz az érintettek körében, rájösz, hogy **kurvagyorsan meg kéne változtatni a társadalom mentalitását a kérdésben**.

<a href="http://www.independent.co.uk/news/world/australasia/transgender-woman-raped-2000-times-male-prison-a6989366.html" target="blank">Ebben a cikkben</a> egy olyan férfi nyilatkozik, aki nővé alakíttatta át magát. Nem jókedvében, hanem a fent is részletezett okok miatt. Kocsilopási ügybe keveredett és börtönbe került.

**Férfi börtönbe. Nőként. Szerinted?**

Több, mint 2000 alkalommal erőszakolták meg férfiak a nőnek kinéző, magát nőként definiáló, de születési nemét tekintve férfit.

![](http://agostonlaszlo.hu/mages/transno.jpg)
<center><i>Te férfi vagy női börtönbe küldenéd?</i></center>

A képen látható ember szintén **férfiként született**, egész életében nőként élt és át is esett a nemi átalakító műtéteken - szintén férfi börtönbe zárták. 150 ezer alíárás gyűlt össze arra a petícióra, amely követelte, hogy női börtönbe vigyék? Légy őszinte és mondd meg: szerinted nem ott a helye? (<a href="http://www.independent.co.uk/news/uk/crime/tara-hudson-transgender-woman-moved-to-womens-prison-after-public-outcry-a6715476.html" target="blank">Forrrás</a>)

**Hány transgender azaz transznemű ember él a világon - és Magyarországon?** Ezt nyilvántartás hiányában nehéz megmondani, de kutatások szerint valahol **minden 100. és minden 300. ember között** van az arányuk. Tehát egy tömött MÁV-szerelvényen statisztikailag mindig fog utazni legalább néhány! (<a href="https://www.nytimes.com/2016/07/01/health/transgender-population.html" target="blank">Forrás</a>) Mégis, hallani se hallottál még igazán róluk, igaz?

Kezded már kapisgálni, **miért rettentően fontos a másság elfogadása**? Miért lenne iszonyatosan fontos, hogy szeretettel bánjunk azzal a több tízezer magyar emberrel, aki ezt nap, mint nap megéli? Vagyis megélné, de amíg mi csak hangulatkeltő cikkeket osztogatunk meg a Facebookon és bele se gondolunk, hogy mi miért történik, nem fognak tudni teljes életet élni.

Miattad. Miattunk.

Jó ez így szerinted?
