---
layout: post
title: Így nem lettem leszbikus
date: 2017-07-10 09:00:18.000000000 +00:00
author: agoston_laszlo
excerpt: Mi történik valójában a Budapest Prideon? Megkértem a kilátogatókat, írják meg a saját tapasztalataikat két mondatban!
categories: blog
tags: [demokrácia, megbékélés]
image: http://agostonlaszlo.hu/images/pridezaszlo.jpg
lang: hu
---
A tavalyi évhez hasonlóan 2017-ben is meghirdettem: akinek nincs kivel kijönni a Budapest Pridera vagy aki eddig félt kinézni, jöjjön velem és szerezzen tapasztalatot arról, hogy mi is történik VALÓJÁBAN ilyenkor a körúton. A jelenlévő "első prideozókat" arra kértem, írják meg a személyes élményeiket 2-3 mondatban, amiket alább *változtatás nélkül* közreadok.

![](http://agostonlaszlo.hu/images/pridezaszlo.jpg)
Fotó: Davda Bereznai / Pride.hu

"Életem első Pride-ja. Te jó ég! Táncoltam az utcán! De hát én sehol sem táncolok! Az a fajta buli volt, ahol nem olvadt le az arcomról a mosoly. Sehol egy tangás pasi?! Láttam egy 5 fős csoportot, a srácok elég provokatív szerelésben vonultak. Aztán felfedeztem rajtuk a "Poland" feliratokat. Sajnos a Lánchídnál kidőltem a melegtől és megpihentem a Gresham Palota gyepén, így nem mentem végig. Azóta megnéztem egy 2 órás videót. Egy (!) fiatalt láttam, aki elveszítette a kapcsolatot a külvilággal. Jövőre, veletek, ugyanott. " (Mónika)

"Bár olyannak mutatná a média, mint amilyen. Hihetetlen volt táncolni, mosolyogni, színesnek lenni. Jövőre ugyanitt." (Dóra)

"Végre nem morgó, nyavalygó, "szarazélet"ező ember tömegek között lehettem! Így szeretlek Magyarország, színesnek, mosolygósnak, táncolós-éneklősnek!!"

"Életemben először mentem a Pridera tegnap, de nem bántam meg. Nagyon jó volt a hangulat, jól éreztem magam és semmilyen provokatív dolgot nem láttam :)" (Enikő)

"Üzenem minden aggódónak: Pride ide, Pride oda, senki nem fertőzött meg, nem lettem leszbikus." (Mónika)

"Szuper volt, családostul, jó volt veletek és a többi fiatallal együtt táncolni az utcán. Remélem, jövőre megint többen leszünk." (István)

"Óriási élmény volt végre nem morgós, "szarazélet"-ezős, nyavalygós, hanem vidám, mosolygós, éneklő-táncoló ember tömegek között lenni. Nem tudom mennyien voltunk.....? De kb 5%-ára  mondanám hogy feszegette a húrt, talán kicsit megbotránkoztatóan nézett ki, esetleg viselkedett. Amennyit mondjuk  a Ligetben is láttam már, 1-1 nagyobb rendezvényen. " [Bővebben itt](http://pampkinella.blogspot.hu/2017/07/pridentitas-szabadsag-szivarvany.html)

"Kicsit döcögősen indult a tegnap, de pont így volt jó, mert rá lehetett hangolódni az eseményére a mindenféle korú, nemű és sokféle színes emberre...
Amikor végre elindult a 'menet', számomra az volt az igazi Pride hangulat - táncoló, önfeledt, egymásra és magukban mosolygó emberek boldogan és felszabadultan... fantasztikus volt :)
Azt sajnálom, hogy a Lánchídhoz évre olyan 'hirtelen' szakadt meg az egész és az a hangulat már nem jött vissza, ami előtte volt a Bajcsy-n, illetve a József Attila utcán, de így is klassz élmény volt áthaladni a hídon és addig ismeretlen emberekkel beszélgetni, majd menni tovább, mindenki a saját dolgára :)
Összességében tehát hihetetlenül pozitív élmény volt az egész, nem erre számítottam, hanem sokkal több provokációra, visszafogottságra és nem erre a felszabadult 'együttlétre' :)
Köszönöm, köszönjük a lehetőséget, jövőre is biztosan csatlakozunk, akkor már 'második Pride'-osként :)"

Végül pedig egy a helyszínen készült videó, amelyből megtudhatjuk, hogy "Orbán a buzik miatt nem emel nyugdíjat". Döntsd el, melyik oldalra akarsz állni a kérdésben.

<iframe width="853" height="480" src="https://www.youtube.com/embed/i7JnqgEe78g" frameborder="0" allowfullscreen></iframe>
