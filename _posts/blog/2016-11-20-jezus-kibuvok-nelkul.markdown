---
layout: post
title: "Ha ezt megérted, csak akkor lehet a karácsony nálatok a szeretet ünnepe"
date: 2016-11-20 15:32:42.000000000 +00:00
author: agoston_laszlo
excerpt: "Nem épített katedrálist, nem árult bűnoldó papi bullát és nem uszított senki ellen "az egyháza védelmében". Nem alapított se keresztény, se másmilyen demokrata néppártot és nem áldott meg fegyvereket sem soha."
categories: blog
tags: [iszlám, kereszténység, megbékélés, videó]
lang: hu
image: http://www.agostonlaszlo.hu/images/imamespap.jpg
---
Volt egyszer egy Jézus nevű zsidó férfi. Az otthonától távol, egy istállóban született, mert a világ nem akarta befogadni. Azért jött, hogy békességet hirdessen "Földön az embernek" és azért szögezték keresztfára, (mert se politizálni nem akart, se úgy megváltani az embereket, ahogyan azt ők szerették volna)[http://agostonlaszlo.hu/blog/jezus-csalodas/]. 

Jézus botrányos volt. Szajhákkal és uzsorásokkal mutatkozott. Azokat szerette és azok szerették, akiket akkoriban nem volt divat. Egy megszállás alatt lévő nép gyermeke, akit a sajátjai is kirekesztettek.

<iframe width="560" height="315" src="https://www.youtube.com/embed/Ouu6LGGIWsc" frameborder="0" allowfullscreen></iframe>

Sokkal "jobb arc" lehetett, mint amilyennek a mai követőin keresztül láthatod. Nem épített katedrálist, nem árult bűnoldó papi bullát és nem uszított senki ellen "az egyháza védelmében". Nem alapított se keresztény, se másmilyen demokrata néppártot és nem áldott meg fegyvereket sem soha. 

Csak annyit mondott, hogy a szeretet a legfontosabb törvény. Kivételek és kibúvók nélkül. Még akkor is, ha a másik nem gondolja/hiszi/szavazza meg/szereti azt, amit te.

Ezért halt meg. E miatt és ennek a szolgálatában. Mert nem ismert kivételt és kibúvót.

Boldog karácsonyt kívánok neked is. Kivételek és kibúvók nélkül.

