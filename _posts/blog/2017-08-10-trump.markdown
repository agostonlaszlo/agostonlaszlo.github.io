---
layout: post
title: Mi a bajom Donald Trumppal? Elmagyarázom.
date: 2017-07-10 09:00:18.000000000 +00:00
author: agoston_laszlo
excerpt: Mert Hillary jobb lett volna? Hát... Nem szeretem Hillaryt, de ennél a sarki pék is többre képes. Csak nekünk erről itthon nem nagyon beszélnek.
categories: blog
tags: 
image: http://agostonlaszlo.hu/images/donaldtrump.jpeg
lang: hu
---
Mi a bajom Trumppal? Elmagyarázom. Bár Magyarországon nem foglalkozik vele igazán a sajtó, a nemzetközi helyzet éppen igencsak forr. Nem, nem Soros és a migránsok - Kim Dzsong Un és Észak-Korea.

A világ egyik legundorítóbb diktátora, Kim Dzsong Un (aki például [előszeretettel gyilkoltatja meg a saját rokonait](http://24.hu/kulfold/2017/02/24/kiderult-mi-okozta-kim-dzsongun-testverenek-halalat/)), atomot fejlesztett és hozzá Amerikáig vivő hordozófejet. A helyzet annyira durva, hogy [Japánban gyakorlatoztatják a civileket](http://index.hu/kulfold/2017/08/08/eszak_korea_japan_raketa_keszultseg/) és még [Oroszország és Kína is kvázi az USA oldalára állt az ENSZben](http://hu.euronews.com/2017/08/06/ensz-bt-mindenki-megszavazta-a-szankciokat-eszak-korea-ellen-kina-oroszorszag) (!). 

Eközben Magyarországon migránsokról meg belpolitikai csatározásokról és a hőségről szólnak a hírek, talán mostanában, napokkal a történések kezdete után már kezdik felvenni a fonalat a lapok, de az írás pillanatában az indexen például csak hajtás alatti kishír van a dologról, az origón szintén...

![](http://agostonlaszlo.hu/images/trump-kim.JPG)

Jött egy jelentés, amely szerint Észak-Korea már képes lehet akar Chicagót is veszélyeztetni. Mit csinál erre egy *normális* vezető? Nyilván nyugtatja a népet, a sajtót és a piacokat kb. így: "Mindenki őrizze meg a nyugalmát, a kormány a helyén van, tudunk a fenyegetésről és készen állunk megvédeni magunkat, ha szükséges, de azért ez még nem háborús helyzet" stb.

Mit csinál ez a szerencsétlen? A "szorgosan dolgozó kisemberek pártfogója" a golfklubjában ülve improvizál (!) egy olyan kommünikét, amelyben olyan tűzzel és tomboló haraggal ("fire and fury") fenyegeti Kim Dzsong Unt, "amilyet nem látott még a világ". Tehát gyakorlatilag bejelenti az atomháborút. Észak-Korea persze nem marad adósa, közli, hogy bármelyik pillanatban kilőhetik a rakétáikat Guamra, az amerikai katonai támaszpontra.

Elindul a pánik, a tőzsde esik, a világ összes lapjának címoldala erről szól - leszámítva Magyarországot, ahol ugye Soros és a meleg... -, szerencsétlen öreg hülye helyett pedig [magas rangú politikusok próbálják csillapítani a népet](https://www.washingtonpost.com/politics/trumps-threat-to-north-korea-contrasts-with-calm-reassurances-of-other-administration-officials/2017/08/09/e38427ec-7d18-11e7-83c7-5bd5460f0d7e_story.html?hpid=hp_hp-top-table-main_whitehouse-8pm%3Ahomepage%2Fstory&utm_term=.90db8a5fa005): nem eszik olyan forrón a kását, nem vagyunk még háborús helyzetben. ([Tillerson: az amerikaiak nyugodtan alhatnak](http://abcnews.go.com/International/tillerson-americans-sleep-night-amid-korea-crisis/story?id=49111147), Guam képviselője: ["Guam biztonságos hely marad"](https://bordallo.house.gov/media-center/press-releases/bordallo-s-statement-north-korea-s-threat-guam))

Mindenki kritizálja, mert egy felelős vezető nem nyilatkozgat ilyen baromságokat csak úgy, mert tetszik neki, hogy cowboyosat játszhat a világgal, ő meg hisztis kisgyerekként azért csak kiírja a Twitterére (értesz... a Twitterére...), hogy "Elnökként az első dolgom volt, hogy kiadjam a parancsot az atomarzenálunk fejlesztésére, így most sokkal erősebb és nagyobb, mint eddig bármikor. Persze remélem, sohase kerül sor a használatára, de sohase jöhet el az idő, hogy ne mi legyünk a legerősebb nemzet a világon!" ([forrás](https://twitter.com/realDonaldTrump/status/895252459152711680))

Nem érti, hogy ez most nem olyan, mint amikor szottyadó, potenciáját csendben vesztő öregedő celebként odasúgja egy régi cimbinek, hogy ő aztán igazi kan és minden nő számára ellenálhatatlan és [annak a pináját ragadja meg, akinek csak akarja](https://444.hu/2016/10/07/sose-beszelj-arrol-hogy-kit-akartal-megdugni-ha-be-vagy-mikrofonozva-es-tiz-ev-mulva-elnok-akarsz-majd-lenni) (szó szerint így történt), hanem a nemzetközi diplomáciában megfontolt, megtervezett kommunikáció van. És patikamérleg. Mert különben kitör a pánik, esik a tőzsde, rosszabb esetben egy kerekfejű diktátor rakétákat indít a néped ellen. De honnan tudhatná ezt ez a bíborban született milliárdos, valóságshow-sztár, aki mindig is a nagyotmondásáról volt híres?

Fokozhatnám még ezt, e mellett még jöhetnék millió dologgal a saját pártja által se támogatott egészségügyi reformtól (tudod, amikor azt tudta nyilatkozni, hogy ["Senki se tudta, hogy az egészségügy ilyen bonyolult téma"](https://444.hu/2017/02/27/trump-senki-se-tudta-hogy-az-egeszsegugy-ilyen-bonyolult)), a twitter-diplomácián keresztül a párizsi klímaegyezményből való kilépésen át ([betiltotta [Sic!] az "éghajlatváltozás" szó használatát a munkatársainak](http://privatbankar.hu/makro/trump-betiltott-egy-szot-310566), mert olyan ugye nincs is) a [transzszexuálisok kitiltásáig a hadseregből](https://444.hu/2017/07/26/trump-betiltja-a-transzszexualisokat-a-hadseregben) úgy holnap reggelig tudnám sorolni az ortó nagy bunkó, tolerálhatatlan, a világ jövőjét veszélyeztető, gusztustalan vagy éppen csak hülye döntéseit és nyilatkozatait.

Persze, mondhatod erre, hogy úgysem Trump kormányoz, ő csak a háttérből irányított bábu stb... De azt jó ha tudod, hogy a világ jelenlegi vezető hatalmának vezető embere leginkább szimbolikus jelentőségű: példakép. Ő az, aki személyében jelképezi, hogy merre halad az USA és a világ, ő az amerikaiak "első embere", közülük a legkiválóbb, a választott vezér, akit nem csak törvényeiben, de filozófiájában is követnek. Legalábbis így kéne lennie. Erre van. Ez a dolga.

Az már tényleg egy másodlagos, de mégis nagyon érdekes kérdés, hogy [a világon először (!)  miért a magyar kormány állt be Trump mögé.](http://index.hu/belfold/2016/07/23/orban_a_vilagon_elsokent_allt_be_trump_moge/) Úgy tűnik, ehelyt is szimpatikus az agyatlan, nagyot mondó, "kihaénnem"-kormányzás...
