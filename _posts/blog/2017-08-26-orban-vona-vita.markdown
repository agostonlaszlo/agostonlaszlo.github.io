---
layout: post
title: Miért nem áll szóba senkivel a miniszterelnökünk?
date: 2017-08-15 06:42:18.000000000 +00:00
author: agoston_laszlo
excerpt: Most Vona Gábor hívta ki Orbán Viktort egy nyilvános vitára - ami mondjuk a demokrácia ALAPELEME kéne, hogy legyen - de miniszterelnökünk 2010 óta nem áll ki senkivel nyilvános vitára. El is mondom miért.
categories: blog
tags: 
image: http://agostonlaszlo.hu/images/horn.jpg
lang: hu
---
Emlékeztek még erre a vitára? Lassan húsz éve volt.

![](http://agostonlaszlo.hu/images/horn.jpg)

Emlékeim - és személyes, 12 éves percepcióm - szerint Orbán felmosta a padlót a nagyképű és felkészületlen Horn Gyulával, az akkori miniszterelnökkel és megfordítva az első fordulót megnyerték a választásokat. Itt hangzott el Horn szájából a *"hinni a templomban kell"*-mondat egy kaján vigyor keretében, amellyel egyetlen másodperc alatt vagy százezer szavazót veszített az MSZP szerény véleményem szerint. 

Most [Vona Gábor hívta ki Orbán Viktort egy nyilvános vitára](http://24.hu/belfold/2010/04/02/vona_kihivta_orbant/) - ami mondjuk a demokrácia **ALAPELEME** kéne, hogy legyen - de miniszterelnökünk 2010 óta nem hogy nem áll ki senkivel nyilvános vitára, de interjút sem ad olyan lapoknak, amelyeket nem ő irányít. El is mondom miért.

Az, ha valakivel szóba állsz, azt jelenti, **elismered veled egyenrangúnak**. Nem véletlen a szó: vita**PARTNER**. Ha viszont azt a képet szeretnéd felépíteni, hogy te vagy a <s>cáratyuska, Magyarország királya és kormányzó fejedelme, egy személyben élet és halál ura</s> sokkal-sokkal erősebb fél, egyszerűen nem fogod fogadni a másik megkeresését. Nem vagytok egyenlő szinten. A kihívó **szót sem érdemel**. És ezzel be is árazod őt a követőid számára.

Ez ugyanannak a retorikának a része, amely miatt **nem hiszek abban, hogy választáson valaha bárki is legyőzheti a Fideszt**: a mi véleményünk, a mi akaratunk nem csak feljebb való, de megváltoztathatatlan, <s>gránitszilárdságú</s> kőbe vésett, legyőzhetetlen akarat. **A mi álláspontunk egyszerűen nem vitaképes!**

Ugyanez áll mondjuk egy választási vereség esetén is. Komolyan gondolod, hogy a nemzethalállal, zsidó milliárdosokkal, háttérhatalommal rémisztgető párt vesz egy nagy levegőt és egy esetleges vereség után **megvonja a vállát és mosolyogva gratulál a győztesnek?** Ebben a pillanatban teljes hitelvesztés történne: a saját retorikájuk csapdájába esnének, hiszen hagynák, hogy **a haza ellenségei (azaz mindenki, aki nem velük van) irányítsanak**, a saját retorikájuk értelmében **hagynák elveszni a hazát.**

Mit csinál az ember, ha a hazája veszélyben van? Hát **kapát-kaszát ragadva megvédi!** Azzal, hogy Orbán Viktor nem ad teret más pártoknak, más véleményeknek, más gondolkodásnak, belesodorja magát abba, hogy egy választási vereség a saját személyes ellehetetlenedését jelentse. Éppen ezért vagy meg sem engedi, hogy ilyen történjen - és ebben a putyini Oroszország bármilyen bűzös eszközzel örömmel fogja segíteni NATO- és EU-tag vazallusállamát -, vagy ha mégis megtörténne, legalább egy soft-polgárháborút kéne kirobbantania.

A gyűlöletet már feltáplálták annyira, hogy az csak célpontot keres. Eddig a <s>zsidók</s> muszlimok voltak célpontban és a civilek. Eljuthatunk oda, hogy ha a saját megdönthetlenségében biztos <s>cáratyuska, Magyarország királya és kormányzó fejedelme, egy személyben élet és halál ura</s> jelenlegi miniszterelnök és holdudvara sarokba szorul, a következő célpont **te legyél**. 

De ne aggódj. Odáig nem jutunk el. A Nemzeti Együttműködés Rendszere sikeresen szorít ki minden <s>burzsujt, rossz kádert, sötétben bújkáló ellenforradalmárt</s> nem-tapsolót előbb a hatásos pozíciókból, aztán az országból is. Csak nézd meg a Nagy Testvért, akinek az elnöke hamarosan hozzánk látogat. Vagy komolyan gondolod, hogy a másolásba a Duna mélyén betontömbbe ágyazott ellenzéki újságírók és a hátulról hússzor leszúrt értelmiségiek nem tartoznak bele előbb-utóbb?

Miért? Mert nem olyan világban élünk? Mert nem demokratikus? Mert olyat nem lehet?

ha
ha
ha
