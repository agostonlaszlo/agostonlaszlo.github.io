---
layout: post
title: Megérdemeljük a mindenkori politikusainkat
date: 2017-10-06 8:00:18.000000000 +00:00
author: agoston_laszlo
excerpt: Magyarországon nincsen demokrácia. Vajon igény volna rá? Ha nincsen, mi Magyarország jövője? Mi hozhat változást? Nem látom pozitívan a helyzetet. Miért nem szeretném bántani Orbánt többé?
categories: blog
tags: [demokrácia, megbékélés]
image: http://agostonlaszlo.hu/images/plakatos.jpg
lang: hu
---
Magyarországon nincsen demokrácia - de igény volna rá? Szállj fel a vonatra és nézz szét: az utasok szerinted mennyire vágynak foglalkozni állampolgári kötelességükkel, a közügyekkel? Szerinted mennyire képesek és mennyire van lehetőségük a tájékozódásra, a nemzetközi kitekintésre, a politikai pártok párttalan, egyenlő vizsgálatára? 

Ki akar itt demokráciiát, amikor lehet csendben káromkodni a kocsmában is? 

![](http://agostonlaszlo.hu/images/kormanyvaltas.jpg)

Mielőtt elkezdenéd: **a szavazás joga önmagában még nem jelenti, hogy demokráciában élsz**. Demokrácia ott van, ahol **a hatalmi ágak elkülönülve működnek**, ahol **hiteles a választási rendszer**, ahol az emberek **nem félnek véleményt alkotni** és ezért nem éri, nem érheti őket hátrányos megkülönböztetés. Demokrácia ott van, ahol a kormányzó párt **nem erőből, hanem konszenzusos alapon** irányítja az országot és ahol az **ellenfélnek is lehet igaza**. Nálunk 103 törvényt fogadott el tavaly a parlament. Ebből **103**-at terjesztett be a kormánypárt, **0** ellenzéki javaslatot fogadtak el. [(forrás)](http://index.hu/belfold/2017/06/16/fidesz_ellenzek_103_0_parlamenti_tavasz_statisztikaja/)

Magyarországon nincsen demokrácia - de nincs is rá igény.

"**A középiskolások kétharmada „szélsőségesen antidemokratikus” magatartásokat támogat**, közben a politikáról nagyon keveset tudnak, közéleti kérdésekről otthon sem nagyon hallanak, ilyesmiről beszélni egyszerűen illetlenségnek számít - derül ki egy 2800 tanulót megkérdező friss kutatás anyagából. Kirekesztő nemzetkép, előítéletesség és elsikkadó demokratikus nevelés: hamarosan ők fognak választani." [(forrás)](http://index.hu/tudomany/2017/09/15/eros_vezetot_es_odauto_partokat_akarnak_a_kozepiskolasok/)

<iframe src="https://player.vimeo.com/video/238252631" width="640" height="360" frameborder="0" webkitallowfullscreen mozallowfullscreen allowfullscreen></iframe>

Még az ország immár 12. éve regnáló miniszterelnöke szerint is "veszekedős félázsiai származék a magyar", amely tulajdonképpen nem érdemli, mert nem igényli a demokráciát. Orbán és a Fidesz semmi egyebet nem csinál, mint az összes valóságshow és Éjjel-Nappal Butapest: **nem teremti, hanem kiszolgálja az igényeket**.

Lehet azon vakarózni, hogy ez mennyire jó vagy rossz, de olyannyira tény, hogy bárki lépne a helyükre, pont ott folytatná, ahol ők abbahagyták. Ezt mind tudjuk, nem? Ja és ugye te sem gondolod, hogy csak úgy, egy nyavajás szavazással le lehetne mondatni a Fideszt, aki éppen a honvédő szerepében tetszeleg és aki arra kondícionálja a magyarokat, hogy mindenki más hazaáruló, ugye? 

Bármennyire fájdalmas a szembenézés: nem a politikusaink csinálnak minket, hanem mi csináljuk a politikusainkat. Ők csak a tükör, amelyben a társadalom látja magát. Pont azon a színvonalon vannak, mint a választóik, akik szavaznak rájuk. Máskülönben miért is tenne valaki hitet egy nálánál hitványabb mellett?

<iframe src="https://player.vimeo.com/video/238252998" width="640" height="360" frameborder="0" webkitallowfullscreen mozallowfullscreen allowfullscreen></iframe>

És itt nem csak Orbánra és a Fideszre gondolok. Gondolok itt minden pártra kis hazánkban.

Gyerekkorom óta beszélünk itt kormányváltásról és gyerekkorom óta mindig pofára esünk. Mert a tünetet akarjuk gyógyítani a betegség helyett. Mondhatod: de hát a Fidesz volt, aki elvadította az embereket! Miattuk lett gyűlölködő ennnyi ember, miattuk lett Őcsény meg a többi.

Pedig nem. Ők csak felszínre hozták és meglovagolták a már meglévő ostobaságot, félelmet, felelősség-kerülést és xenofóbiát. Csak kiszolgáltak. A társadalomban meg nem lévő dolgot teremteni egyetlen párt sem képes. Az persze már más kérdés, hogy a vendégszeretet, a tehetség és a nyíltszívűség ugyanúgy része a magyarságnak, csak ez nem kap már rég óta teret.

Hogy mi a megoldás? Rossz hírem van és ne a hír hozójára haragudj meg ezért. Attól félek, Magyarországnak el kell érnie a legalját. Lehet - bár nagyon nem szeretném! -, hogy csőd és vérontás és összeomlás nélkül már nem tanul a magyar. Nekünk Mohács kell. Amikor majd a gyermeke szétloccsant agyvelejét mossa magáról az anya, lehet, hogy elkezd vágyódni a béke után. Amikor a nyugati országok hazaküldik a magyar menekülteket, hogy "harcoljanak otthon" és "ne akarják elfoglalni Európát", lehet, hogy megtanul együttérezni a magyar. Persze, tudom, ez velünk nem történhet meg... Majd jön az Eu és megvéd? Hogyan? Kiad két dörgedelmes állásfoglalást vagy lesz egy durva vitanap a Deutsch Tamás, Juncker és Farage nevével fémjelzett Európai Parlamentben?

Kívánom, hogy így legyen? Nem. De nem látom egyelőre más esélyt. Szerinted milyen karmát gyárt most magának ez az ország?

![](http://agostonlaszlo.hu/images/plakatos.jpg)

És végül, de nem utolsó sorban: nem akarok többet belekötni Orbán Viktorba és a pártjába. Próbálok nem is foglalkozni vele, remélem , sikerülni fog, mert nagy azért a kísértés... Tele vagyok jobbnál jobb ötletekkel, hogyan lehetne húzkodni az oroszlán bajszát - de vajon ér ez bármit is azon kívül, hogy pár ember szeretni fog, pár meg gyűlöl érte? Tud ez többről szólni, mitn rólam? Hiszen **aki eddig nem látta be**, hogy átverik, a szemébe hazudnak, aki szerint nem emberiesség elleni bűncselekmény, ami itthon történik,  aki szerint helyes döntés a stadion a kórház helyett és aki szerint Magyarországnak most olimpia meg Oroszország kell, aki nem látja, hogy a Soros-kampány kamu, **az vagy hülye vagy cinkos**. Egyikkel ezért, másikkal azért nincs miről beszélni.

Ne haragudj a rossz hírért. Mit tanácsolok? **Vigyázz magadra! Add fel a naivitásod és készülj fel**, mert a repülés innentől rázós lesz. Ma a civilek, jövőre lehet, hogy az értelmiség jön. De a tarra égetett mezőn egy nap majd újra élet sarjad. **Őrizd meg magad akkorra**, mert egy nap kellenek még majd Magyarországra az (újjá)építő kezek.
