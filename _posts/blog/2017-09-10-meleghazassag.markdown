---
layout: post
title: Jogom van nemmel szavazni a melegházasságra!
date: 2017-09-10 11:00:18.000000000 +00:00
author: agoston_laszlo
excerpt: Ki a fenét érdekel, hogy az öngyilkosságok száma nagyságrendekkel magasabb az LMBTQ-tinédzserek között, miért kéne megosztanom a jogaimat velük csak azért, hogy emberi lényeknek érezhessék magukat?
categories: blog
tags: [demokrácia, homoszexualitás]
image: http://agostonlaszlo.hu/images/meleghazassag.jpg
lang: hu
---
"Juj, juj, juj! Az emberek annyira kegyetlenek a konzervatívokkal szemben. Jófejnek kéne lenned azokhoz, akik nemmel szavaznak arra, hogy minden embert egyenlően megillessen a házasság joga, mert nem arról van szó, hogy homofóbok lennének vagy visszahúznának minket minden egyes civilizált nyugati társadalom mögé - ők csak egyszerűen a házasság egy más definíciójában hisznek, egy olyan definícióban, amit papiruszra írtak évezredekkel ezelőtt olyan emberek, **akik még nem tudták, hogy a Föld gömbölyű**. 

Ez Isten szava, akinek a fia, Jézus, folyamatosan intoleráns volt és minden meleg embert elküldött a picsába és örömmel töltötte el a szenvedésük. *(Ironikusan értsd - a ford.)*

![](http://agostonlaszlo.hu/images/meleghazassag.jpg)

Ki a fenét érdekel, hogy az **öngyilkosságok száma nagyságrendekkel magasabb az LMBTQ-tinédzserek között**, miért kéne megosztanom a jogaimat velük csak azért, hogy emberi lényeknek érezhessék magukat? **Ezt a szent köteléket.** Ezt a szent, élethosszig tartó köteléket, amely annyira kedves a számomra egészen amíg válással nem végződik, [az esetek 56,2%-ában, azaz többségében](http://valasinfo.hu/valas/valasok-szama-magyarorszagon-egy-kis-valas-statisztika).

Ezt a fontos hagyományt, amely a gyermeknemzést támogatja, a gyermekek javára jön létre, kivéve persze azokat az eseteket, amikor nem születik gyermek a házasságból, például mert a szülők meddők, nem vállalnak gyereket vagy azoknak a heteroszexuális házasságoknak a tízezreit, **amelyekben a gyerekek legálisan kerülnek csapdába, drog- és alkohol-problémák közé, családon belüli vagy szexuális erőszak áldozataivá**.

Ha a melegek is házasodhatnának, hogyan tudnánk garantálni, hogy ne fogadjanak örökbe, szerető családi körülmények közé gyerekeket a túlzsúfolt, rémes árvaházainkból? **Csak képzelj el egy világot, amelyben egy azonos nemű pár csak úgy törvényileg szabályozott keretek közt örökbefogadhat egy egyébként nem kívánt gyermeket a legális házasságába!** Gusztustalan. Öklendezek az undortól. Nem arról van szó, hogy homofób lennék, de miért nem elég nekik, hogy egyenlők legyenek csak külön? Ha működött a rabszolgákkal Amerikában, jó lesz a melegeknek is.

Ó és ha erre bármiféle ellenkezéssel reagálsz csak megerősíted az állításomat és bebizonyítod magadról, hogy **mennyire nem is vagy toleráns** valójában mert **szerintem** a szólásszabadsághoz természetszerűleg hozzátartozik, hogy másodrendű, alacsonyabb értékű emberként kezeljünk valakiket és ezért ne kapjunk kritikát.

Nemmel szavazok a melegházasságra, bár nem vagyok homofób, a homoszexualitás nem létezik ott, ahol élek, nincsenek meleg barátaim akiket otrombán diszkriminálnék és megsértenék a "nem" szavazatommal. 

Úgyhogy kapd össze magad és fogadd el azokat, akik nem akarnak másokat elfogadni!"

- a szerző **Matt Graham**, Londonban élő ismerősöm ( [az eredeti angol nyelvű posztot itt találod](https://www.facebook.com/matt.graham.33/posts/629224020045?pnref=story) )

**És igen, a fentieket mind ironizálásként értelmezd, kérlek!**

