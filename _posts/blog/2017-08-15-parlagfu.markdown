---
layout: post
title: Parlagfű - az istenek eledele? Nagy szart!
date: 2017-08-15 06:42:18.000000000 +00:00
author: agoston_laszlo
excerpt: De mi, itt Magyarországon, tudod mit csinálunk? Ellopjuk a mentesítésre szánt pénzt, az áldozatokat hibáztatjuk és az istenek eledelének, csodagyógynövénynek hívjuk ezt az egymillió ember életét megkeserítő gyomot ahelyett, hogy kiírtanánk!
categories: blog
tags: 
image: http://agostonlaszlo.hu/images/asztma.jpg
lang: hu
---
Ülök az ágy szélén, a doki várja az injekció hatását. Ha enyhül a fulladásom, nem hív mentőt, ha erre se reagálok irány - mint szinte minden nyáron - a kórház. Úgy hat éves vagyok. Sírok, mert nem akarok kórházba, infúzióra kerülni. Befulladtam. Allergiás asztma.

Másnap bemegyünk a pulmonológiára. Alig élek, ömlik a szememből a könny, árad az orrom és alig kapok levegőt. A váróterem annyira tele, hogy a lépcsőházban is ülnek. Több órás sorállás várna rám, ha egy mellettem elmenő nővér a karomnál fogva be nem visz soron kívül, mint sürgős esetet. A legdurvább pollenallergia. Az orvosi papírjaimon több a kereszt, mint a temetőben. Innentől ezzel kell együtt élni.

![](http://agostonlaszlo.hu/images/asztma.jpg)

"Lelki bajaid vannak! Tedd rendbe a lelkedet és ne a parlagfűt hibáztasd" - kapom meg minden nyáron **a legidiótább áldozathibáztatást** újra és újra. Vajon a lelki bajaim miért csak augusztus-szeptemberben jönnek elő és okoznak elviselhetetlen tüneteket és ez miért esik véletlenül csontra egybe az allergiás időszakkal? És miért van rajtam kívül még úgy **[egymillió magyar](http://www.webbeteg.hu/cikkek/allergia/1103/harommillioan-allergiasok-magyarorszagon)** hasonló helyzetben?

De várj: tudod még mi a zseniális? Hogy **ez csak Magyarországon ekkora probléma**! "Nékám Kristóf allergológus szerint speciális magyar probléma, ugyanis Európa több országában ismeretlen ez a növény. [forrás](http://www.webbeteg.hu/cikkek/allergia/1103/harommillioan-allergiasok-magyarorszagon)"

Ez így, ebben a formában persze nem igaz. Ismerik máshol is, **csak ott mondjuk kaszálnak, meg rendben tartják a földeket, az utak mentét baszki!** Tudod mi ebben a tipikusan magyar? Hogy hiába szenved a lakosság tíz százaléka tőle, **gyerekkorom óta nincsen változás**: mindenki leszarja ezeket az embereket. Hallod! 2009-ben erre a célra adták a legtöbb adóegyszázalékot (177 ezer ember!!!!) és tudod mi lett belőle? **A minisztériumban ["vettek belőle terepjárót, számítógépeket és egy csomó irodaszert is.** A szakértők szerint elfogadhatatlan, hogy semmibe vették az adózók akaratát, és komolyan felmerül a kormány, valamint az ellenőrző szervek felelőssége."](http://hvg.hu/itthon/20140929_Parlagfu_gate_177_ezer_ember_akaratat_vet)

Miközben bontom az újabb csomag zsebkendőt, azt mondom, **annyira rohadtul magyar**....

Aztán valami kegyetlen istenbarma feltette a mindenegybenblogra, hogy a parlagfű nem is ártalmas, sőt!, csodálatos isteni növény. Mivel a latin neve Ambrosia, **ez az istenek eledele**. És kapott vagy százezer megosztást!!! Magyarok százezrei vízionálták Zeuszt, ahogy kétpofára tömi magábaa parlagfüvet. Fel tudod ezt fogni?!

![](http://agostonlaszlo.hu/images/asztma.jpg)
<em><center>"Nyami! De finom ez a parlagfű! Kérek még egy tállal!"</em></center>

"Őseink ezt a szent növényt mintegy univerzális gyógyító csodaként használták fel, gyakorlatilag mindenfajta megbetegedésre van valamilyen gyógytulajdonsága." (forrás: (mindenegyben)[http://www.mindenegyben.com/eletmod-egeszseg/itt-az-igazsag-a-parlagfurol-tegyetek] ) Őseink! **Miközben** kétszáz éve még azt se tudták, hogy mi ez a növény, **1908-ban dokumentálták az elsőt Magyarországon!** [wiki](https://hu.wikipedia.org/wiki/Parlagf%C5%B1_(n%C3%B6v%C3%A9nynemzets%C3%A9g))

Tudod, nem áll tőlem távol a kattintásvadászat, ritkán törném el valakinek a kezét egy-egy leírt cikkért, de ezért az írásért bármikor megtenném. Főleg, hogy azóta mindenki baromi okos a témában és a szemébe mondja az egymillió szenvedőnek, hogy ő jobban tudja, ez egy csodálatos GYÓGYNÖVÉNY! Hát szart. [Agykárosító hatása van a parlagfű fogyasztásának a Szegedi Orvostudományi Intézet vizsgálata szerint](http://www.egeszsegkalauz.hu/allergias-betegsegek/magyar-kutatok-allitjak-veszelyes-gyogynovenynek-titulalni-a-parlagfuvet). Mondjuk ez legalább kis mértékben magyarázza, hogyan születhetett meg a fenti cikk.

Hogy mekkora (ismét írom: csak Magyarországon!) a para:

- az alacsony koncentráció (0-9 pollen/m3 /nap) **még általában nem okoz tüneteket**;
- a közepes koncentráció (10-29 pollen/m3) **az érzékeny betegeknél már enyhe tüneteket vált ki**;
- a magas kategória (30-99 pollen/m3) **már minden betegnél tüneteket okoz**;
- az igen magas kategória (100 pollen/m3 /nap felett) pedig **minden parlagfû allergiásnál erõs tüneteket vált ki**.

**Figyeld a számokat**, ott van benne a tuti elrejtve! A magas kategória, ami már mindenkinél okoz tünetet 33-99 db pollen/m3. Tudod mennyi szokott itton lenni augusztusban? Na tippelj!

Hát persze, hogy **1000-2000 db/m3** a csúcsidőszakban! **Az egészségügyi hatértérték harmincszorosa!** ( (forrás)[http://www.parlament.hu/biz39/ffb/esem/120517/parlagfu_hatter.htm] ) Csak hogy értsd: szmogriadót akkor rendelnek el, ha a nitrogén-dioxid három napon keresztül átlépi **az egészségügyi határérték négyszeresét**, a kén-dioxid vagy a szálló por a **kétszeresét**. Magyarul **tízszer alacsonyabb koncentrációnál**!!! ( (forrás)[http://emiktf.hu/olm.html] )

Éppen ezért nagyon **vicces a riasztási szintek elnevezése is**. Mert érted, nem úgy van, hogy elérjük a legdurvább, a lakosságot már veszélyeztető ún. RIASZTÁSI szintet, hanem még azon belül is van hat (!) fokozat.

I. fokú - **piros**
II. fokú - **vörös**
III. fokú - **bordó**
IV. fokú -**sötétbordó**
V. fokú -**ambrózia-szín (!)**

![](http://agostonlaszlo.hu/images/ambrosia.jpg)
<em><center>Különböző riasztási szinteken az ország</em></center>

Lefordítom: rossz-nagyon rossz-borzasztó-kibírhatatlan és basszameg- szintek vannak az egészségügyi határértéket háromszorosan meghaladó (!) egyes riasztási szint felett.

De mi, itt Magyarországon, tudod mit csinálunk? Ellopjuk a mentesítésre szánt pénzt, az áldozatokat hibáztatjuk és az istenek eledelének, csodagyógynövénynek hívjuk ezt az egymillió ember életét megkeserítő szart ahelyett, hogy kiírtanánk. Ja meg bírságol(gat)juk a gazdákat, ha náluk találunk és korlátlanul hagyjuk nőni az állami földeken, mondjuk a vasutak mentén.

Számomra ez a történet tökéletesen példázza, hogy mennyire figyelünk egymásra. És persze, hogy milyen végletek között élünk, ami már fel se tűnik... Csak vigyázz, nehogy neked is allergiás gyereked szülessen!

*- írtam egy allergiás tünetekkel átkínlódott éjszaka után.*
