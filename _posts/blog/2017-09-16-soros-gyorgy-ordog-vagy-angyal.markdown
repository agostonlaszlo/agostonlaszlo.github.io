---
layout: post
title: Ördög vagy angyal?
date: 2017-09-14 09:00:18.000000000 +00:00
author: agoston_laszlo
excerpt: Nézzük végig tárgyilagosan, mit lehet tudni Magyarország jelenlegi legnagyobb ellenségéről - vagy pártfogójáról?
categories: blog
tags: [demokrácia, megbékélés]
image: http://agostonlaszlo.hu/images/elethosszigtartotanulas.jpg
lang: hu
---

Soros György 1930-ban született Budapesten.

**I. Tény - a zsidó vagyonok elkobzása**
-- 14 éves korában az apja lefizetett egy náci tisztviselőt, hogy hazudja az örökbefogadott keresztfiának, így elkerülve a deportálást. A terv működött, Soros a náci tisztviselőt kísérte munkájában, akinek a zsidó vagyonok elkobzása volt a feladata.

**Magyarázat**
Később erre azt mondta, nem bántja, hogy így történt, mert nincsen személyes felelőssége a vagyonelkobzásokban - ahogyan haszna sem volt belőlük-, a túlélés érdekében szemlélődőként kísérte a tisztviselőt. 

**Véleményem**
Mit kellett volna tennie? Rambóként szembefordul a nyilasokkal? Az vesse rá az első követ, aki nem így tett volna.
(Forrás)[http://vigyazo.blog.hu/2017/01/11/dokumentum_soros_gyorgy_es_a_budapesti_deportalasok_interju_magyar_felirattal]

1947-ben Angliába emigrál, ahol gazdasági végzettséget szerez. 
1956-ban az USA-ba megy. Filozófiával foglalkozik, brókerkedik.
1987-ben publikálja nagyhatású elméletét a (reflexivitásról)[https://hu.wikipedia.org/wiki/Reflexivit%C3%A1s_(k%C3%B6zgazdas%C3%A1gtan)].

**II. Tény - Société Générale**
"1988-ban Soros tudomást szerez róla, hogy egy befektető Société Générale nagybank ellenséges felvásárlására készül (ez a menedzsment hozzájárulása nélküli befolyásszerzést jelenti). Pár nappal később a Soros Fund 95 ezer SocGen-részvényt vásárol, majd haszonnal ad túl rajtuk. Miért baj ez? Mert nem nyilvános információ birtokában, a piacot megelőzve vásárolt. Tudta, hogy meg fogják venni a bankot, ezért részt vett belőle, hogy drágábban adhassa el. Ez tilos.

**Magyarázat**
Soros elismerte, hogy tudott a felvásárlási szándékról, de tagadta, hogy ezért vásárolt volna. Az ügy bonyolultságára jellemző, hogy 23 évvel a történtek után még mindig zajlott a per, ekkor már a strasbourgi Emberjogi Bíróságon, ahol alig vesztette el (4 bíró ellene, 3 mellette ítélt). Állítása szerint nem a büntetés, hanem a befektetői hírneve miatt vállalta a negyedszázados pereskedést.

**Véleményem**
Szerintem ez egy minimum véleményes ügylet volt. Olyan, amilyen egyébként százszámra van a világ tőzsdéin minden évben.

(Forrás1)[http://www.demokrata.hu/hir/kulfold/amikor-francia-birosag-elitelte-sorost] és (Forrás2)[http://www.origo.hu/gazdasag/hirek/20110728-soros-gyorgy-magyar-amerikai-milliardos-emlekezetes-uzleti-huzasai.html]

A 80-as években alapítványain keresztül támogatja a Szovjetuniót támadó ellenzékieket. Így nagy szerepet vállal a csehszlovák Charta '77 és a lengyelországi Szolidaritás megerősödésében. Támogatja a magyarországi rendszerváltó fiatalokat is, köztük például Orbán Viktort. Tevékeny részese a szocializmus megbuktatásának.

<iframe src="https://www.facebook.com/plugins/video.php?href=https%3A%2F%2Fwww.facebook.com%2Fagostonlaszloartist%2Fvideos%2F1020669274703837%2F&show_text=0&width=560" width="560" height="420" style="border:none;overflow:hidden" scrolling="no" frameborder="0" allowTransparency="true" allowFullScreen="true"></iframe>

A továbbiakban is támogatja az orosz befolyás alatt lévő államok nyugatosodási szándékait, így a (grúz rózsás forradalmat)[https://en.wikipedia.org/wiki/Rose_Revolution] és az (ukrajnai narancsos forradalom)[https://en.wikipedia.org/wiki/Orange_Revolution] kapcsán is nagy súllyal kerül szóba a neve. Ezek mind komoly veszteségek Oroszország számára. 

Fehéroroszországban nem jár sikerrel, az állam a mai napig kemény, oroszbarát diktatúra - Soros pedig kitiltott, nem kivánatos személy.

**Véleményem**
Ez az ember mindenhol keresztbe tett a Szovjetuniónak és későbbi utódállamának, a mai Oroszországnak. Nem lehet, hogy pont ezért utálja most ennyire az egyre nyilvánvalóbban oroszbarát magyar kormány?

**III. Tény - az angol font bedöntése**
1992-ben az angol fontot túl magas árfolyamon léptették be az Európai Árfolyamrendszerbe, ráadásul a nemzetgazdaság rosszul teljesített éppen. Soros shortolta a fontot, azaz arra "fogadott" a tőzsdén, hogy csökkenni fog az árfolyama. Olyan sok pénzt "tett erre", hogy ez önmagában is befolyásolta a piacot és a font árfolyamának zuhanásához vezetett.

**Magyarázat**
Soros elismerte, hogy valószínűleg az ő tőzsdei tranzakciója nagyban befolyásolta a font bedőlését annak ellenére is, hogy a magas kezdőárfolyam miatt eleve egy piaci lehetőséget látott meg. Ha ő nem teszi meg, megteszi más.

**Véleményem**
Valóban, ha ő nem teszi meg, megteszi más. Ettől még nekem nem biztos, hogy lett volna gyomrom hozzá. Neki volt. Az üzlet az üzlet.

(Forrás)[http://www.origo.hu/gazdasag/hirek/20110728-soros-gyorgy-magyar-amerikai-milliardos-emlekezetes-uzleti-huzasai.html]

**III. Tény - az angol font bedöntése**
1992-ben az angol fontot túl magas árfolyamon léptették be az Európai Árfolyamrendszerbe, ráadásul a nemzetgazdaság rosszul teljesített éppen. Soros shortolta a fontot, azaz arra "fogadott" a tőzsdén, hogy csökkenni fog az árfolyama. Olyan sok pénzt "tett erre", hogy ez önmagában is befolyásolta a piacot és a font árfolyamának zuhanásához vezetett, amin ő rengeteget nyert.

**Magyarázat**
Soros elismerte, hogy valószínűleg az ő tőzsdei tranzakciója nagyban befolyásolta a font bedőlését annak ellenére is, hogy a magas kezdőárfolyam miatt eleve egy piaci lehetőséget látott meg. Ha ő nem teszi meg, megteszi más.

**Véleményem**
Valóban, ha ő nem teszi meg, megteszi más, túl magas volt a nyitórfolyam. Ettől még nekem nem biztos, hogy lett volna gyomrom hozzá. Neki volt. Az üzlet az üzlet. Jellemző, hogy maga az angol Telegraph is azt írta: (a briteknek szükségük volt valakire, akit hibáztatni lehetett)[http://www.telegraph.co.uk/finance/2773265/Billionaire-who-broke-the-Bank-of-England.html].

(Forrás)[http://www.origo.hu/gazdasag/hirek/20110728-soros-gyorgy-magyar-amerikai-milliardos-emlekezetes-uzleti-huzasai.html]

**V. Tény - az ázsiai valutaspekuláció**
1997-ben gyakorlatilag ugyanezt csinálta meg a maláj ringgit és a thai baht esetében. Itt a pénzek bedőlése után a helyi kormányok rögtön bűnbakkeresésbe kezdtek és Sorost tették felelőssé, mondván, hogy megriasztotta a piacokat a nagyösszegű shortolással.

**Magyarázat**
Soros tagadta, hogy ebben ő lenne a ludas. "A válság alatt, illetve a megelőző hónapokban egyáltalán nem adtunk el ringgitet, elenkezőleg, amint gyengülésnek indult, vásárolni kezdtük" - írta, hozzátéve, hogy még túl korán is kezdtek a vásárlásba, elszalasztva ezzel a nyereség jó részét. 2006-ban végül (a maláj miniszterelnök is elfogadta, hogy nem Soros okolható a válságért)[http://www.abc.net.au/news/2006-12-15/malaysian-ex-premier-mahathir-and-billionaire/2154878].

**Véleményem**
Ha az érintett vezető elfogadta Soros magyarázatát, én is elfogadom.

(Forrás)[http://www.origo.hu/gazdasag/hirek/20110728-soros-gyorgy-magyar-amerikai-milliardos-emlekezetes-uzleti-huzasai.html]

A kétezres évek elején Soros számos kitüntetést kap a Magyar Államtól, így 2002-ben **Budapest díszpolgára** lesz és érdemei elismeréseként 2004-ben a **Magyar Köztársasági Érdemrend Nagykeresztjének polgári fokozatával** tüntetik ki. Ilyen kitüntetést csak büntetlen előéletű és **erkölcsi szempontból példaértékű életvitelű** személy kaphat **a független és demokratikus Magyarország érdekeinek elősegítéséért** - (áll a törvény szövegében)[https://www.u-szeged.hu/download.php?docID=6374].

**VI. Tény - az OTP megtámadása**
2008. október 9-én az OTP Bank részvényei 22%-ot esnek egy a kereskedés végén érkezett order következtében. Kiderült, hogy az OTP megtámadása mögött a Soros Fund Management állt, amely a tranzakcióval 675 ezer amerikai dollárt nyert. A tőkepiaci tevékenysége során megsértette a piacbefolyásolás tilalmára vonatkozó jogszabályi előírásokat, ami miatt a Pénzügyi Szervezetek Állami Felügyelete a nyereség 400 százalékának megfelelő bírságot szabott ki rá.

**Magyarázat**
Soros közleményében kijelentette, hogy nem ő adott megbízást az ügyletre, és sajnálja a történteket.

**Véleményem**
Ekkor már régen nem Soros ad-vesz a piacon (78 évesen nem is csoda). Elmondása szerint ő nem is lépett volna ilyet. A büntetést kifizeti, rosszul jár... nekem ez hitelesen hangzik.

(Forrás1)[https://hu.wikipedia.org/wiki/Soros_Gy%C3%B6rgy#cite_note-26] (Forrás2)[http://index.hu/gazdasag/tozsde/2009/03/26/soros_allt_az_otp_oktoberi_megtamadasa_mogott] (Forrás3)[http://www.origo.hu/gazdasag/hirek/20110728-soros-gyorgy-magyar-amerikai-milliardos-emlekezetes-uzleti-huzasai.html]

2010-ben (egymillió dollárt adományoz a vörösiszap-katasztrófa áldozatainak)[http://www.origo.hu/itthon/20101008-egymillio-dollart-ad-soros-gyorgy-alapitvanya-az-iszapkatasztrofa-aldozatainak.html] megsegítésére, miközben (a kormány ellopja a kárenyhítésre szánt civil adományokat)[http://nol.hu/belfold/20111130-einstandolt_adomanyok-1289823].

Jó ha tudják azok, akik bőszen büdöszsidózzák, hogy 2011-ben megvádolja Izrael államot azzal, hogy az a legfőbb akadálya a demokrácia kiépülésének a Közel-Keleten. Zsidó szervezetek (sokszor támadják a holokausztot túlélő Soros Györgyöt anticionista aktivitása miatt)[http://zsido.com/wikileaks-soros-dollar-milliokat-adomanyozott-izrael-ellenes-szervezeteknek/].

Ezután, nyolcvan fölött, már kevésbé aktív, tudatosan visszább vonul. 

A migrációval kapcsolatos "Soros-tervnek" hamarosan külön cikket szentelek.

Köszönöm, ha idáig elolvastad, kérlek, ha kommentelsz, tegyél három felkiáltójelet a mondanivalód elé. Vicces lesz látni, hogy ki az, aki csak a cím alapján szól majd hozzá és ki az, aki el is olvasta ;)
