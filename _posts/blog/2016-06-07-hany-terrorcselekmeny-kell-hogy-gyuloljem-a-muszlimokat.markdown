---
layout: post
title: "Hány terrorcselekmény kell még ahhoz, hogy gyűlöljem a muszlimokat?"
date: 2016-06-07 09:07:01.000000000 +00:00
author: agoston_laszlo
excerpt: "Amikor az első bomba robban és esetleg hozzátartozója lesz az emberek közt, másképpen fog gondolkozni és beszélni - kommentelte valaki a Nem vagyok hülye attól még, hogy nem kiabálok című poszt alá. Tényleg: mi lenne velem, a sokszínűséget és elfogadást hirdető liberális gondolkodóval, ha Magyarországon is lenne robbantás?"
categories: blog
tags: [iszlám, megbékélés, demokrácia, terrorizmus]
redirect_from: "/hu/blog/57-fogom-e-vegre-gyulolni-a-muzulmanokat-ha-robbantas-lesz-az-eb-n"
lang: hu

---
"Amikor az első bomba robban és esetleg hozzátartozója lesz az emberek közt, másképpen fog gondolkozni és beszélni" - kommentelte valaki a [Nem vagyok hülye attól még, hogy nem kiabálok](http://agostonlaszlo.hu/hu/blog/70-nem-vagyok-hulye-attol-meg-hogy-nem-kiabalok) című poszt alá. Tényleg: mi lenne velem, a sokszínűséget és elfogadást hirdető liberális gondolkodóval, ha Magyarországon is lenne robbantás? Eleve: hát nem látok én a szememtől, hogy minden napra jut egy borzalom? Mennyi vérnek kell még kiömlenie ahhoz, hogy eszemhez térjek?

A cikk a korábbi _"Fogom-e végre gyűlölni a muzulmánokat, ha robbantás lesz az EB-n?"_ című írás frissített változata.

![]({{ site.baseurl }}/images/aranykez.jpg)

<center><em>Az Aranykéz utca 1998. július 2-án</em></center>

Gondolatkísérletünket kezdjük azzal, hogy megvizsgáljuk, mi történne, ha Magyarországon is robbantanának.

1, Orbán Viktor személyesen irányítaná a magyar intézkedéseket a repülőtér és a közlekedési csomópontok védelmére (azaz **látványosan** kiszállna a TEK oda, ahol nem biztos, hogy fontos, de **jól látszik**).

![]({{site.baseurl}}/images/tek.JPG)

<center><em>A TEK hihetelenül hasznos felvonulása villogó fényhíddal a Ferihegyi Repülőtérnél</em></center>

2, Még mélyebben kezdenék el a plakátkampányra fogékony emberek hajtani a gyűlölet-mókuskereket és felhangzana a "**mi megmondtuk előre!**" még sohasem hallott mantrája.

3, Az európai muszlimok ismét kiadnának egy sor olyan közleményt, amelyben elítélik az esetet, de **a média sokkal több teret adna (legalábbis itthon biztosan) a sokkoló képeknek, nyilatkozatoknak**.

4, Körbemenne az országban a véres kard és **mindenki "migránssimogató idióta" lenne és "hazaáruló", aki nem gyűlöli _kollektíve_ a muszlimokat**.

5,. Megkérdeznék tőlem, hogy **még mindig úgy gondolom-e, hogy [nem minden muszlim terrorista](https://www.facebook.com/agostonlaszloartist/videos/816269201810513/)** és ugye mostmár belátom, hogy hagymázas álmokat kergetek a megbékéléssel.

Én pedig azt mondanám, hogy **nem**. És ezen rettentően meglepődnének.

<center></b>Mi alapján ítélsz?</b></center>

Adott egy kultúra, ami **1,7 milliárd (!) embert foglal magába**, a Föld lakosságának kb. egynegyedét (kereszténység: 2,4 milliárd - 33%). Ebben a végtelenül nagy és különböző, heterogén univerzumban a CNN szerint van [100-200 ezer](http://edition.cnn.com/2014/09/26/opinion/bergen-schneider-how-many-jihadists/), de tudod mit? Triplázzunk rá és legyen 500 ezer, tehát **0,000294 százaléknyi** olyan vadidióta, aki most annak szurkol, hogy sikerüljön egy robbantás. Ez az arány Magyarország lakosságára kivetítve 2910 embert jelent. **Ez körülbelül annyi, mint Táplánszentkereszt (2409 fő) és Egyházasdengeleg (464 fő) lakossága együttvéve.** Mennyire éreznéd reálisnak, ha ezen (a példához általam teljesen véletlenszerűen kiválasztott) két község lakossága alapján megmondanák mondjuk a franciák, hogy

<center><b>milyen emberek a magyarok?</b></center>

Még egy érdekes összevetés: ez arányban van a _keresztény_ szélsőségesek (neonácik, keményvonalas szélsőjobboldaliak) számával. Az alábbi cikk szerint [Amerikában hétszer nagyobb esélyed van arra, hogy egy szélsőjobboldali támadásba halj bele, mint egy muzulmán merényletbe](http://thinkprogress.org/justice/2015/11/30/3725562/you-are-more-than-7-times-as-likely-to-be-killed-by-a-right-wing-extemist-than-by-muslim-terrorists/). De van még erre tanulmány [itt](http://time.com/3934980/right-wing-extremists-white-terrorism-islamist-jihadi-dangerous/) és nyilatkozik róla egy professzor [itt](http://www.thecollegefix.com/post/25885/) és a New York Times [itt](http://www.nytimes.com/2015/06/25/us/tally-of-attacks-in-us-challenges-perceptions-of-top-terror-threat.html?_r=0). Iszlám szélsőséges volt **[Anders Breivik](https://hu.wikipedia.org/wiki/Anders_Behring_Breivik)**, aki 77 embert gyilkolt meg? Nem. **[Matuska Szilveszter](https://hu.wikipedia.org/wiki/Matuska_Szilveszter)** muszlim volt, amikor 22 mit sem sejtő embert küldött a halálba a biatorbágyi merényletben? Nem. [Michéle Kiesewettert](https://en.wikipedia.org/wiki/Murder_of_Mich%C3%A9le_Kiesewetter) és kilenc török bevándorlót 2007-ben muszlimok vagy neonácik öltek meg Kölnben (tudod, _abban_ a városban)? A **C18 neonáci szervezet** "aktivistái"?[Jobboldali szélsőséges volt a férfi, akinek a kocsijában 125 kilogramm TNT-t találtak]( http://www.theguardian.com/world/2016/jun/06/ukraine-detained-french-citizen-plotting-euro-2016-attacks) az Európa bajnokság előtt, amivel európaiakat akart ölni, hogy a muszlimok ellen szítson gyűlöletet...  Mind terror, mind szélsőség és egyik se muszlim. Látod? 

<center><b>Nem csak hogy nem minden muszlim terrorista, de nem minden terrorista muszlim.</b></center>

A média eteti a gyűlöleted. És a média parancsba kapja. Nézd csak meg ezt:

"Német sajtóbeszámolók szerint a támadásnak országszerte 1200 nő esett áldozatául - folytatódik a tárca írásbeli válasza.  (...) az idei kölni farsangi fesztiválon 22 szexuális támadás történt, valamint egy májusi németországi és egy júliusi svéd zenei fesztiválon is. Eközben egyre több a szexuális zaklatás a németországi fürdőkben is" - írták. Vagyis konkrét adatot ők sem tudnak. Anélkül, hogy bagatellizálni akarnánk a problémát - hiszen erőszakból természetesen egy is sok - jegyezzük meg: egy 2014-es nemzetközi kutatás szerint. ([pdf](http://fra.europa.eu/sites/default/files/fra-2014-vaw-survey-factsheet_hu.pdf))  

**Európában évi 3,7 millió nő válik szexuális erőszak áldozatává**." (kiemelés tőlem, [forrás](http://index.hu/belfold/2016/07/20/elarulta_a_kormany_hogy_jott_ki_neki_a_300_halott_a_plakatkampanyhoz/))

Tehát 3 698 800 egyéb erőszak történik, amit nem tartottak annyira fontosnak, mint azt az 1200-at?

**Miért van olyan érzésem, hogy azok a férfiak is tüntetnek az "asszonyainkat és lányainkat megerőszakoló migránshordák" ellen, akik egyébként maguk is gyarapították az ÉVI 3,7 MILLIÓ Európában megerőszakolt nő számát. De egy magyar vagy német erőszakoló azért mégse ugyanaz! Pusztán statisztikai alapokon gondolkodva...**

Félre ne érts! **Távol álljon tőlem, hogy relativizáljam a bármilyen szélsőségesség problémáját!** Csak lássunk tisztán! Lássuk, hogy mennyi terrorcselekmény is történik az eddigiekhez képest valójában, hogy mekkora problémát jelentenek ezek a szexuális támadások az egészre vetítve... **A világ nem olyan rossz hely, mint amilyennek a tévében mondják,** a muszlimok nem olyan rossz emberek, mint a tévében mondják és félő, hogy te sem tudsz annyit a témáról, mint amennyire elhitetik veled...

Még egy érdekesség valamint válasz arra a kommentre, amely szerint "csak a rohadt muszlimok robbantgatnak, láttál te már buddhista terroristát?" Láttam. A Mianmarban [a rohingák ellen követkenek el évek óta emberiség ellenes büntetteket, népírtást...](http://hu.euronews.com/2017/09/06/a-rohingak-egy-meltatlanul-magara-hagyott-nep) Olyannyira, hogy a Time magazin címlapjára került Ashin Wirathu szerzetes, mint **"a buddhista terror arca"**:

![]({{site.baseurl}}/images/buddhista.jpg)

És engedd meg, hogy mutassak még egy képet arról, hogy mennyivel veszélyesebb ma Európa, mint eddig: a mostani terrorcselekmények áldozatainak száma nem annyival magasabb az előző évtizedekhez viszonyítva, mint amennyire sulykolja azt a média...

![]({{site.baseurl}}/images/aldozatok.jpg)

[Forrás](http://fra.europa.eu/sites/default/files/fra-2014-vaw-survey-factsheet_hu.pdf)

**Összegezve**: akármi történik (ne történjen semmi!), **nem fogok egy relatíve kis csoport miatt megítélni egy egész kultúrát**. A magyart se és az amerikait se, a pirézeket se. Sokan mondták, hogy 2001. szeptember 12-én elmentek dolgozni Amerikában oda, ahova már évek óta jártak és ahol szerették őket - de másnaptól már nem kollégaként, hanem muszlimként tekintettek rájuk. *(Egy olyan terrortámadás után, amit nem mellesleg rengetegen kérdőjeleznek meg azóta, hogy létrejöhetett-e az amerikai kormány tudta és támogatása nélkül.)* **Én elítélem és gyűlölöm a terroristákat.** A bal- és jobboldali és vallási- és minden terroristát egyként **és tisztelem azt a kultúrát, amelyet ők hibásan képviselnek, legyen bár kereszténység, iszlám vagy buddhizmus**.

Ha sikerül összeugrasztaniuk "minket" "velük", elérték a céljukat. És itt nem csak a terroristákra gondolok, hanem azokra is, akik a gyűlöletkeltés mögé bújva fosztják ki a magánnyugdíjpénztárad, viszik haza a festményeket a Szépművészetiből és tolnak ki számodra felfoghatatlan mennyiségű pénzt (százezer évnyi fizetésedet) a Nemzeti Bank alapítványain keresztül a rokonaik zsebébe.

Nem a háború és a bombázás a legnagyobb csapás az ISIS-re, nem (csak) az a megoldás, ha tüntetésre mész. **Ma a legnagyobb fegyver, ha kitartunk az emberségünkben.** Ez is egy harc és én ezt választom.
