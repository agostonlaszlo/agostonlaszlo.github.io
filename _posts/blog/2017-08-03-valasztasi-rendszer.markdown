---
layout: post
title: A demokrácia megbukott - egy ötlet a feltámasztására!
date: 2017-07-10 09:00:18.000000000 +00:00
author: agoston_laszlo
excerpt: Az viseljen választójogot, akire aztán a választásának a következményei is kihatnak és annyi joga legyen, amennyi képességet szerzett és amekkora hatása van a haza ügyeire.
categories: blog
tags: 
image: http://profound.eu.com/wp-content/uploads/2014/09/154015932.jpg
lang: hu
---
A legsikeresebb blogposzt, amit valaha írtam ["a demokrácia megbukott"](http://agostonlaszlo.hu/blog/a-demokracia-megbukott/) címet viselte. Arról írtam benne, hogy lehetetlen, hogy egy írni-olvasni sem tudó ember ugyanúgy szavazati joggal bírjon, mint egy egyetemi tanár. Egyszerűen azért, mert bár szép, nagyon szép idea az általános szavazati jog, de a populizmus térnyeréséhez vezet. Oda, hogy nem a legjobb programmal rendelkező, hanem a leghangosabb jelölt győz. A gond mindössze az, hogy a leghangosabb igen gyakran romlásba vezeti a világot. (Bővebb kifejtésért olvasd el a belinkelt cikket!)

![](http://agostonlaszlo.hu/images/pilotaszavazas1.jpg)

Azóta gondolkozom, hogy milyen megoldást tudnék javasolni, hiszen a szavazatmegvonás egyrészt nem lenne kivitelezhető másrészt bizonyos társadalmi csoportok leértékeléséhez vezetne. Ezért nem jó az sem, amit a Jobbikos Dúró Dóra pár napja nyilatkozott: ő [a nyolcosztállyal sem rendelkezők szavazati jogát vennél el](http://www.atv.hu/belfold/20170802-a-jobbik-nem-engedne-szavazni-azokat-akik-nem-vegeztek-el-az-altalanos-iskolat). Értem, mit akar, a céllal egyet is értek (a populizmus visszaszorítása a szakértői kormányzás javára), de ez nem lehet megoldás. Végül egy pizzériában belémnyilallt az ötlet.

Nem a szavazati jog korlátozása, hanem **a szavazati erő méltányos elosztása** lenne a kívánatos. Erre bevezetnék egy rendkívül egyszerű pontrendszert. Mindenkinek volna szavazati joga, de több tényező is befolyásolná az értékét.

**Végzettség:** <br />
Még mindig nem tökéletes metrika, hiszen láttam már hülyét doktori címmel is és kiválóan gondolkodó "egyszerű embert", de **a tanulással eltöltött idő általánosságban jó ökölszabálynak tűnik**. Már csak a felfelé növekvő nyelvi követelmény és az ehhez kapcsolódó szélesebb körű "világra rálátás" miatt is. (Ne feledjük, hogy bár a diplomások szavazata négyszer annyit érne, mint az általános iskolai végzettségűeké, utóbbiak számban sokkal többen vannak, mint az előbbiek!)<br />
<br />
Érettségi nélkül: 1 pont<br />
Érettségivel: 2 pont<br />
Diplomával: 3 pont<br />

<iframe width="560" height="315" src="https://www.youtube.com/embed/TPhSEsGuXYA?start=2" frameborder="0" allowfullscreen></iframe>
<i><center>Minden ember egyformán fontos, de nem minden ember egyformán képes.</center></i>

**Részvétel a társadalomban**<br />
Ez egy szorzó, ami azt hivatott szolgálni, hogy a társadalom építésében aktívan részt vevők nagyobb jogot kapjanak a társadalom fejlődési irányainak meghatározásakor.<br />
<br />
Az elmúlt évben nem volt bejelentett munkahelye: 1x<br />
Az elmúlt egy évben volt bejelentett munkahelye: 2x<br />

A **nyugdíjasok** - amennyiben nem dolgoznak a nyugdíj mellett - szintén az 1x szorzót kapnák. Miért? Mert - bocsánat a könyörtelen megfogalmazásért - az országot hosszú távon már nem nekik építjük. Mondják, "a fiataloké a jövő". Tényleg így van ez? Lásd a Brexitet, amit olyan emberek szavaztak meg nagy arányban, akik a hosszú távú (10+ év) hatásait statisztikailag kis számban élik csak meg. **Egy pillanatig sem szeretném azt propagálni, hogy a nyugdíjasok kevésbé fontos tagjai lennének a társadalomnak**, de a hosszú távú jövőt (Brexit, Paks2, globális felmelegedés stb.) illető kérdésekben azoké kell, hogy legyen az elsőbbség, akik a jövőben - egyszerű, megkerülhetetlen természeti törvényszerűség miatt - több időt fognak eltölteni. 

![](http://agostonlaszlo.hu/images/brexitchart.JPG)
[http://index.hu/kulfold/2016/06/25/az_oregek_szavaztak_ki_angliat_az_eu-bol/](Az idősebb generációk szavazták meg a Brexitet - a fiatalok kárára)

Másrészt a világ tragikusan felgyorsult. Az elmúlt korokban az idősebbek tapasztalata hatalmas segítség volt a társadalmak számára, mert mondjuk 1810 és 1870 között nem történt akkora társadalmi változás, hogy ezek a tapasztalatok ne maradtak volna érvényesek. 1957 és 2017 között (de már 1997 és 2017 között is) viszont akkora a szakadék minden szempontból, hogy az én apám és anyám gyakran az én tapasztalataimra hagyatkoznak inkább, mert én vagyok jártasabb "az új világban". **Ettől még *családi és emberi kérdésekben* úgy gondolom, az idősebb generációktól tanulnunk nem csak lehetőség, de kötelesség is és óriásit hibázunk, ha ezekben leértékeljük a nyugdíjaskorúakat!**

És még egy apróság: **csak a magyarországi lakóhellyel rendelkező szavazóknak adnék szavazati jogot.** Miért? Mert nekem sincsen jogom beleszólni a szomszéd lakásban élő család életébe. Az viseljen jogot, akire aztán a választásának a következményei is kihatnak és annyi joga legyen, amennyi képességet szerzett és amekkora hatása van a haza ügyeire.

**Vegyünk egy családi hasonlatot**: a legnagyobb szava a kereső, munkaképes, fiatal embernek legyen. A kevésbé erős, kevésbé képzett is tudja magát képviselni, de ne ő vezesse a családi tanácsot. Az időst **becsüljük meg, szeressük és támogassuk, legyen neki tisztességes helye benne**, de ne ő határozza meg, hogy milyen házat építünk. Aki pedig csak látogatóba érkezik a családhoz, mint távolba szakadt rokon, hallgassuk meg a véleményét, de döntési jogköre ne legyen, hiszen nem ő fog a döntés eredményeivel együtt élni.

**Példák a fenti számításra:**<br />
<br />
Dolgozó, egyetemet végzett felnőtt: 3x2=6 pont<br />
Munkanélküli érettségizett felnőtt: 2x1=2 pont<br />
Nyugdíjas egyetemi tanár: 3x1=3 pont<br />
Dolgozó általános iskolai végzettségű felnőtt: 1x2=2 pont<br />
Nyugdíjas általános iskolai végzettségű: 1x1=1 pont<br />
Határon túli magyar: 0 pont<br />
<br />
*(A pontokon természetesen lehet változtatni, hogy igazságosabb legyen a rendszer.)* <br />

Mit gondolsz? Tudom, hogy esélytelen Magyarországon bevezetni, hiszen a politkusok soha sem fognak azért kampányolni, hogy dolgozniuk kelljen és **félelem/gyűlöletkeltő plakátok helyett valódi programot kelljen kidolglzniuk...** De az elmélet nekem tetszik. Talán egy szebb korban meg is valósul majd, ha elég sokan egyetértenek vele.

