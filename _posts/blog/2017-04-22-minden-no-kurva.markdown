---
layout: post
title: Minden nő kurva
date: 2017-04-22 9:00:18.000000000 +00:00
author: agoston_laszlo
excerpt: "A legsokoldalúbb magyar szó a kurva. Minden olyan nőre rá lehet mondani, aki "nem megfelelően" viselkedik, mert túl sokat és túl okosakat kérdez (mostanában éppen a Parlamentben van erre példa), túl csinos és nemet mond egy férfinak vagy túl csinos és igent mond egy férfinak."
categories: blog
tags: [feminizmus]
image: http://agostonlaszlo.hu/images/szuzmaria.jpg
lang: hu
---
A legsokoldalúbb magyar szó a kurva. Minden olyan nőre rá lehet mondani, aki "nem megfelelően" viselkedik, mert túl sokat és túl okosakat kérdez (mostanában éppen a Parlamentben van erre példa), túl csinos és nemet mond egy férfinak vagy túl csinos és igent mond egy férfinak.

[](http://agostonlaszlo.hu/images/szuzmaria.jpg)

Ezzel a szóval kezeljük az összes ego-problémánkat, az összes korábbi sérülésünkből eredő fájdalmunkat, ezzel a szóval kezelünk mindent, ami egy nővel kapcsolatban fáj. Az állatnak mondjuk: "rossz kutya" és az asszony-állatnak mondjuk "kurva".

Olyan sokat mondtuk mi, férfiak, hogy a nők is átvették, a kolléganők, a barátnők, sőt az anyák. Az anyák a saját lányaikra (Palya Bea beszél erről "Exek" című számában). Az anyák a saját lányaikra. Az anyák a saját lányaikra.

<iframe width="560" height="315" src="https://www.youtube.com/embed/EUFvjETY148?start=9" frameborder="0" allowfullscreen></iframe>

Tegnap kezdődött az [I. PolyLove fesztivál az Aurórában](http://bit.ly/2pP6N4o) bővebb infó, a többszerelmű együttélés ünnepe. Ott voltam a megnyitón és nem lehetett beférni a terembe. Azt hiszem, egy mozgalom kezdődik, egy nagy hullám  (nem csak itthon, világszerte), amelynek talán a legfontosabb célja, hogy ezt a sokat emlegetett szót, ezt a "kurvát" elmossa végre.

Hogy egy felnőtt nő többet érjen a társadalom számára egy kisajátítható szexjátéknál, egy gyermekpottyantó-nyílásnál, egy főző-mosó-takarítógépnél. Egy hibáztatható áldozatnál, egy princípium hús-vér hordozójánál.

Ne érts félre, köteteket lehetne/kéne/fogok még írni a férfiakról is ugyanebben a helyzetben, de a mi ránk nehezedő társadalmi nyomás már csak okozat. Az ok, mindenek oka, a "kurva" szóban rejlik.

Kampányt indítok - erre a fesztivál megnyitója nagyszerű apropó -, amelyben szeretném megmutatni nektek nők, lányok, csajok, anyák, szeretők, hogy többek vagytok annál, mint amennyit magatokból a társadalom tükrében láttok. Utálni fogtok majd, amikor arról fogok beszélni, saját magatok tisztán látásához még nektek is fel kell nőnetek. De a cél adott, nem kicsi és nagyon nemes:

szabaddá tenni a Nőt, a nagybetűset, és így remélni megszabadulást a "Férfi" számára is. Mert egymást tartjuk rabságban, mint elítélt és őrizője. Bontsuk le a falat. Süt odakint a nap.
