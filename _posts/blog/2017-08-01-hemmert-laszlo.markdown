---
layout: post
title: Gyűlölni fognak a virágárusok, de nem bánom
date: 2017-07-10 09:00:18.000000000 +00:00
author: agoston_laszlo
excerpt: Örülnék, ha meghonosodna Magyarországon ez a szokás - még ha a saját rokonaim kérdőre is vontak érte. Lehet, hogy a hagyomány ellen van, de többet ér, mint virágokat vásárolni.
categories: blog
tags: 
image: http://agostonlaszlo.hu/images/hemmertlaci.jpg
lang: hu
---
"Erzsike!" - mondta a templomgondnok édesanyámnak - "Ha Laci bácsit ennyien búcsúztatják, nem lesz hely a virágoknak az urnateremben. Inkább kérjenek koszorúmegváltást és ajánlják a meg nem vásárolt virágok árát jótékony célra!" - javasolta.

Anyámmal mindketten megörültünk az ötletnek: mennyivel nagyszerűbb dolog lenne egy nemes cél érdekében gyűjtést szervezni édesapám temetésén, mint egy hét múltán a kukába hordani a hervadt virágokat. Mennyivel több értelme van valakivel jót tenni abból a pénzből, amit múló növényekre költenénk! Mennyivel nemesebb dolog ez - gondoltuk és eszünkbe jutottak az Eötvös Gimnázium diákjai, akik [a ballagási csokrok árát kérték, hogy inkább a szegények megsegítésére költse a rokonság.](http://hvg.hu/elet/20170427_Meno_otlettel_alltak_elo_a_ballago_diakok)

Álmunkban se gondoltuk volna, hogy hamarosan felháborodott telefonhívást kapunk a rokonságtól, hogy ezzel meggyalázzuk apám emlékét és szégyellik magukat miattunk, mert "pénzt kérünk a temetésen" (SIC!). Kicsit döbbentünk meg és nagyon esett rosszul, de a legkevésbé sem tántorított el a céltól: apám síri koszorúinak az árát barátja, a nem rég tolókocsiba kényszerült Hemmert László grafikusművész gyógyulásának megsegítésére fordítani.

"Hemilaci" készítette apám "Csendélet tigrissel" című, macskanovellákból álló kötetének illusztrációit. Nagyon megszerettük mint művészt és nagyon megszerettük, mint embert. Íme a könyv borítója:

![](http://agostonlaszlo.hu/images/hemmert3.jpg)

Végül 99 ezer forint gyűlt össze, amit 120-ra egészítettük ki. Tanuk előtt számoltam meg és [az itt elérhető átvételi nyilatkozattal](http://agostonlaszlo.hu/images/hemmert2.jpg) nyújtottuk át ma reggel a kedvezményezettnek. Sokkal többet kaptunk, mint adtunk. És azt hiszem, sokkal többet számított még az összegnél is a gesztus. Tudom, hogy apám büszke volt ránk és tudom, hogy - bár van, akit ez megbotránkoztatott és szégyell minket érte - apám akarata és a szelleme szerint cselekedtünk.

![](http://agostonlaszlo.hu/images/hemmertlaci.jpg)
*Ma reggel meglátogattuk "Hemilacit"*

Köszönöm mindenkinek, aki eljött, aki hozzájárult és bátorítok mindenkit, hogy kövesse a példánkat! A koszorúk, virágok elhervadnak, de a segítségadás és -kapás öröme örök életre szól. Szerintem jobb helyen van ez a pénz egy rászorulónál adományként, mint másnap kidobott virágként a kukában.

Végezetül pedig szerepeljen itt néhány illusztráció apám, T. Ágoston László, *Csendélet tigrissel* című könyvéből. 
Neked pedig jobbulást, "Hemilaci"!

![](http://agostonlaszlo.hu/images/hemmert5.jpg)
![](http://agostonlaszlo.hu/images/hemmert6.jpg)
![](http://agostonlaszlo.hu/images/hemmert7.jpg)
![](http://agostonlaszlo.hu/images/hemmert4.jpg)
![](http://agostonlaszlo.hu/images/hemmert8.jpg)
![](http://agostonlaszlo.hu/images/hemmert9.jpg)
![](http://agostonlaszlo.hu/images/hemmert10.jpg)


