---
layout: post
title: A propagandista este, a tükör előtt
date: 2017-05-20 09:00:18.000000000 +00:00
author: agoston_laszlo
excerpt: Mert ő sem ide akart jutni. Michelangelo szeretett volna lenni, de évek óta csak szobafestő... ez a srác viszont... akit lejáratott a mindennapi betevőért ... ő egy sixtusi kápolnát próbál építeni éppen...
categories: blog
tags: [demokrácia, megbékélés]
image: http://agostonlaszlo.hu/images/propagandista.jpg
lang: hu
---
Az "újságíró" a tükör előtt állt és hosszan nézte saját magát. Nem tetszett neki a kép, amit látott, de nem tudta megmagyarázni miért. 

Gyermekkorában a magyartanára tehetségesnek tartotta és kiválóra értékelte a forgalmazásait. Tizenhat volt, amikor egy lány azért csókolta meg, mert a szívéig értek a sorai. Akkoriban még hitt.

![](http://agostonlaszlo.hu/images/propagandista.jpg)

Hitt magában, abban, hogy világot megváltó nagy irodalmár lesz vagy legalább zseniális, Nixonokat buktató oknyomozó riporter. Csillogott a szeme.

Ma pedig itt áll a tükör előtt... és nem lát a saját szemében semmit. Opálos. A saját tekintetét sem állja. 

Az apja nem volt hithű kommunista. Érdekből lépett be a pártba és tisztességgel igyekezett nevelni a gyerekeit. Harcolt a túlélésért - mint az értelmiségiek mindig, itt felénk, Kelet-Európában - és "alkalmazkodásra, rugalmasságra" nevelte a fiát. 

Az őt munkájában megzavaró, elé álló és szemébe néző fiatal politikus sem azért zavarta, mert szégyellné a munkáját. Nem. "Alkalmazkodás és rugalmasság." A pöcés is megszokja a szagokat. Az zavarta, hogy a csillogó szemű fiatal jelenléte elgondolkodtatta: talán lehetett volna máshogy...

Mert ő sem ide akart jutni. Michelangelo szeretett volna lenni, de évek óta csak szobafestő... ez a srác viszont... akit lejáratott a mindennapi betevőért ... ő egy sixtusi kápolnát próbál építeni éppen... lehet, hogy csak terv marad, de már most sokkal messzebb ért, mint ő a saját életében valaha. Pedig fiatalabb is...

Nézte a ráncait. Győzködte magát, hogy "ez is csak egy munka" meg "ha én nem csinálom meg, megcsinálja  más"... de a saját, belső lelki ellenzékét nem hatotta meg az üres propaganda. Érezte, hogy harminc aranyért fecsérli az életét és a tehetségét. 

Már vagy egy perce nem pislogott, amikor csörög a mobil: SMS. Új cikk-kérés. Valami bloggerről kell lesújtó cikket írnia. Valami Ágoston... sose hallott még róla... azt kérik, legyen belőle nőerőszakoló vagy buzi, választhat. 

Sóhajtott egyet és leült a laptophoz. Felhatjtotta a tetejét. A szíve helyett a végbelébe mártotta a pennát és vér helyett szarral írta le az első sorokat.

Hátul csörömpölés. Valami elpattant. Talán a tükör. Ki tudja... meleg van.

*(A fenti történet minden pontja a képzelet szüleménye, a kép illusztráció Bármely egyezés megtörtént eseményekkel, valóságos szereplőkkel csak véletlen lehet...)
