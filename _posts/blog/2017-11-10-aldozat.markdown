---
layout: post
title: Áldozatsegítők - itt kérhetsz és ajánlhatsz fel segítséget!
date: 2017-11-10 8:00:18.000000000 +00:00
author: agoston_laszlo
excerpt: Nem vagy egyedül, ne félj megkeresni őket! Várják a jelentkezésed, ha zaklatás, bántalmazás ért! És akkor is, ha tudsz segíteni vagy részt venni a munkájukban!
categories: blog
tags: [feminizmus, demokrácia, megbékélés]
image: http://agostonlaszlo.hu/images/aldozatsegites.jpg
lang: hu
---
**Nők a Nőkért Együtt az Erőszak Ellen (NANE) Egyesület**
--
Az Egyesület célja, hogy fellépjen a nők és a gyerekek ellen elkövetett párkapcsolati és családon belüli erőszakkal szemben; tevékenysége egyéni, közösségi és társadalmi szinten folyik. Az Egyesület önkéntesei telefonos segítségnyújtást, tájékoztatást végeznek egyéni szinten, míg közösségi szinten különböző célcsoportú képzéseket és ifjúsági foglalkozásokat tartanak, valamint szakmai és önsegítő csoportokat indítanak. 

Elérhetőségek <br />
Személyesen: Budapest, 1055 Szent István körút 1.  (hétköznap 10-15. óra között) <br />
Telefonon: Segélyvonal bántalmazott nőknek és gyerekeknek - 06-80-505-101 (hétfő, kedd, csütörtök, péntek 18-22ig ingyenesen hívható mobilról is)
Segélyvonal szexuális erőszak túlélőinek - 06-40-630-006 (péntekenként 10-14-ig)<br />
E-mnail: info@nane.hu
Honlap: [http://nane.hu](http://nane.hu) <br />
Számlaszám: MagNet Bank 16200010-10045143 (Paypal a honlapon!) <br />

**Amivel segíthetsz**: önkéntesség, pénzadomány, adó 1% (adószám: 18060339-1-42)

Az Egyesületünk állami támogatás nélkül, nemzetközi pályázati támogatásokból és adományokból tartja fönn magát.

**Fehér Gyűrű Közhasznú Egyesület**
---

Bűncselekmények vétlen áldozatainak segítünk, iratlopásnál az összes irat pótlásánál segítünk, melyet INGYEN kaphatnak meg az áldozatok, valamint közlekedési balesetek vétlen halálos és 8. napon túli áldozatán is tudunk segíteni. Anyagi, jogi és pszichológusi segítségre számíthatnak a Fehér Gyűrűnél. Hangsúlyozom, hogy van 2 gyerekekkel foglalkozó pszichológusunk is. Országosan 23 iroda áll az áldozatok rendelkezésére.

Elérhetőségek <br />
Személyesen: Budapest, 1055 Szent István körút 1.  (hétköznap 10-15. óra között) <br />
Telefonon: +36 1 3122287. <br />
Honlap: [http://fehergyuru.eu](http://fehergyuru.eu) <br />
Számlaszám: 10200940-21512355. <br />

**Amivel segíthetsz**: önkéntesség, pénzadomány


**Cilinder Alapítvány**
---

Több száz cigány gyermeket tanítunk a VIII. kerületben és vannak tapasztalataink iskolai és családon belüli erőszak ügyekben. Olyan önkénteseket keresünk, akik vállalják a telefon ügyeletet napi 16 órában beosztva. A pénz arra kell pl., hogy visszahívják az illetőket, akiknek gyakran nincs kimenő hívásra lehetőségük és vissza kell őket hívni. Mi abban tudunk segíteni, hogy keresünk pszichológust és kapcsolatban vagyunk a gyámhatóság vezetőivel. Tudunk biztosítani krízis esetén átmeneti időre szállást is néhány fő számára. 

Elérhetőségek
Telefonon: +36 1 3122287. <br />
Honlap: [https://www.cilinderalapitvany.com](https://www.cilinderalapitvany.com)<br />
Számlaszám: ERSTE Bank RT 11600006-00000000-05630736 <br />

**Amivel segíthetsz**: önkéntesség, pénzadomány

**Háttér Társaság**
---

LMBTQI-emberek számára nyújtunk személyes és telefonos lelkisegélyt, jogsegélyszolgálatot, HIV/AIDS-szűrést, képzéseket. Ha támadás ért, ha szorongsz, ha szeretnél őszintén beszélni valakivel, aki nem ítél el, fordulj hozzánk bizalommal!

Elérhetőségek <br />
Személyesen: 1132 Budapest, Csanády u. 4/B.<br />
Ingyenesen elérhető zöld szám mobilról és a legtöbb szolgáltatótól: 137-37<br />
Normál díjas vonalunk: +36 1 329 33 80<br />
SKYPE mindennap 18-23 óráig: "segelyvonal"<br />
Chat: http://chat.hatter.hu, hétfőn és szerdán 18-23 óráig<br />
Email: lelkisegely@hatter.hu<br />
Telefonon: +36 1 3122287. <br />
Honlap: [http://hatter.hu](http://hatter.hu) <br />
Számlaszám: 16200113-00266509 <br />

**Amivel segíthetsz**: önkéntesség, pénzadomány, adó 1% (adószámunk: 18071872-1-41)


**Ifjúsági Lelki Elsősegély**
---

Elsősorban ifjúsági, de bárki hívását fogadjuk, aki krízisben van, öngyilkossági gondolatokkal küzd, bántalmazás érte, vagy "csak" olyan gonddal, problémával, döntéshelyzettel küzd, amiben egy felkészült önkéntes segítő kérdéseivel támogatni tudja. Az Ifjúsági Lelki Elsősegély anonim szolgálat, nem szükséges bemutatkozni, semmilyen adatot elmondani, így olyan szorongató titkok elmondására is alkalmas következmények nélkül, melyek személyes kapcsolatokban nehezebben felvállalhatók.

Elérhetőségek<br />
Telefonon: 137-00 (ingyenesen hívható hétköznapokon 17-21 óra között)<br />
Honlap: [http://www.ifjusagi-lelkisegely.hu](http://www.ifjusagi-lelkisegely.hu) és [Facebook-oldal](https://www.facebook.com/Ifjúsági-Lelki-Elsősegély-828456660531159/)<br />

**Amivel segíthetsz**: önkéntesség, pénzadomány


**Telefonos Lelki Elsősegély Szolgálat Veszprém**
---

2016-ban 8 018 hívást fogadott a veszprémi szolgálat, országos szinten ez több mint százezer hívást jelent. Veszprémben képzést hirdetünk, szeretnénk bővíteni a létszámot. [A felhívás innen tölthető le.](http://agostonlaszlo.hu/images/feminizmus.jpg)

Elérhetőség<br />
Telefonon: 116-123  (anonim, ingyenesen hívható 0-24)<br />


**Amivel segíthetsz**: önkéntesség, pénzadomány


**Holdtündér Segítői**
---

Lélekterapeuták vagyunk, egy pszichológus támogatásával kiegészülve. Segítő csoport, melynek fő témája a bántalmazás - legyen az lelki, fizikai vagy szexuális, párkapcsolaton / családon belül vagy azon kívül. Szükség esetén próbálunk segíteni a továbblépésben. Kapcsolattartás, segítség nyújtás a titkos Facebook csoportban, illetve akár négyszemközt skype-on. A virtuális világon túl lehetőség szerint csoporttalálkozókat is tervezünk majd. 


Elérhetőség<br />
holdtundersegitoi@gmail.com<br />
Takács Anikó (Holdtündér) +36705029548<br />
Pusker Anikó  +36308894494<br />

**Andrási Betty, pszichológus**

Úgy tűnik az életben vannak áldozatok és vannak bántalmazók, de én pszichológusként úgy tapasztaltam, hogy mindenki valójában áldozat: egy áldozat áldozata. A szíve mélyén minden ember jó, csak a sérüléseink hatására torzulhat a személyiségünk, és válhatunk áldozatokká vagy épp bántalmazókká. Bármilyen meglepő a gyermekkori történetük ezekek az embereknek nagyon hasonló. Mindenki képes egy kis segítséggel lerakni ezeket a szerepeket, fájdalmakat, és hősként élni a saját életében. Ha elfogadják, én segítek ezeknek az embereknek meglátni önmagukban a szeretetet, az erőt és a lehetőségeket.  

Az én felajánlásom, hogy az áldozatok és a bántalmazók egyaránt egy alkalommal részt vehetnek ingyenesen a pszichológiai tanácsadásomon.
Jelige: "Áldozat vagyok, de hős szeretnék lenni"

Elérhetőség: 
[andrasibetty.com](andrasibetty.com)

Amivel segíthetsz: 

- Ha áldozat vagy vagy bántalmazó, akkor küld nekem anonim a saját történetedet (gyermekkor, mostani helyzet), amit felrakhatok a honlapra, hogy felnyissuk a szemeket.

- Ha te már hős vagy, akkor ajándékozz meg egy áldozatot egy-két alkalom pszichológiai tanácsadással vagy egy Személyiségfelöltő könyvvel, hogy elindulhasson az úton, hogy őmaga is hőssé válhasson és aztán ő is segíthessen majd másokon.
